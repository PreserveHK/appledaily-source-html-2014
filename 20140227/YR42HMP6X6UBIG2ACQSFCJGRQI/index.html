<html><header><meta charset="utf-8"><title>背腳中六刀雙腿斷神經</title></header><body><h1>背腳中六刀雙腿斷神經</h1><p>【本報訊】劉進圖，經送院搶救後至晚上仍然危殆。主診醫生指劉的背部和兩腿共中六刀，最長背部一刀傷口長達16厘米，此刀傷更深入體內傷及左胸膛；雙腿更被斬斷神經線，他入院時，醫生要用兩條氣喉釋放其體內氣體。</p><p>背傷直達左胸腔</p><p>主診的東區醫院外科部門主管鄧宗毅表示，劉送院時維生指數穩定，脈搏較快。他說：「做手術過程裏面，喺背部有兩個傷口，一個大約係16厘米長，個傷口相當之深，將所有肌肉Cut咗（斬斷），亦都入咗去左邊胸腔，傷晒所有肌肉，過咗肋骨中間嘅位置入咗去胸腔；就冇傷及喺左邊嘅肺組織，冇傷及主要嘅血管，亦都冇傷及橫膈膜，甚至冇影響左腹部嘅一啲器官。」另一個背部傷口長4厘米，位於左肩膊的較高位置，傷口較淺，經清潔已後被縫合。鄧表示，相信劉進圖需要長時間才可康復。<br>另一主診的東院骨科部門主管曾偉略表示，劉「每一隻大腿嘅後方都有兩個好深傷口，係十多厘米，每個傷口、每隻大腿都傷及一條主要神經線，已經縫合，所有其他傷及嘅肌肉亦縫合番。」但他表示暫時未知傷口會否影響劉日後的活動能力。</p></body></html>