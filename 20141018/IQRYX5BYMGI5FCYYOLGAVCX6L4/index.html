<html><header><meta charset="utf-8"><title>尾場騷吐心聲　表態撐學生子華：一隻雞蛋碎咗，我都冇心情做</title></header><body><h1>尾場騷吐心聲　表態撐學生<br>子華：一隻雞蛋碎咗，我都冇心情做</h1><p>【雨傘革命】男神黃子華上周一在紅館的棟篤笑揭開序幕，轉眼11場便畫上句號，前晚尾場依然座無虛席，子華無懼敏感，晚晚大講雨傘革命，當中有笑有淚，隨着局勢變化作增刪，佔中導致社會出現撕裂現象，子華前晚台上力撐學生為愛而開始這場運動，直言「有一隻雞蛋碎咗，我都冇心情做」，擔心學生會受傷，呼籲大家要繼續滲入愛和智慧。</p><p>黃子華每次舉行棟篤笑必為觀眾發放笑彈，可是今次在紅館舉行的一連11場棟篤笑「唔黐線唔正常」卻撞正雨傘革命，身為港人的子華感慨萬分，自上周一晚首場騷開始，他每晚都因應局勢變化，上台時把內容作調整增刪。前晚尾場，劉青雲及黎耀祥一家三口撐場。子華更在完場前發表了「佔中感言」，貼題講及社會近日出現的撕裂情況，子華用「BB仔」比喻香港，呼籲大家要有愛，任何一方過度用力都會扯瓜他，全場拍掌和應。</p><p>嘲鑊鑊新鮮鑊鑊甘</p><p>佔中和反佔中變得兩極，不單友人之間，連演藝界都爆出unfriend潮，子華卻說：「每晚我哋都有唔同意見，我哋呢度好民主，你放心，你隔籬嗰個係唔會即刻unfriend。」前晚最後一場，子華賣大包加送「安哥」，過去的棟篤笑，經歷過金融風暴及03年沙士等，輪到這次佔中，鑊鑊新鮮鑊鑊甘，子華坦言一度擔心佔領行動令棟篤笑胎死腹中：「自佔領開始，我每晚都預咗聽晚冇得做，呢個唔係一件好得意嘅事，因為每晚都有啲事發生，每晚件事都可以發生大到令我冇得做。好簡單嘅原因就做唔到，我一路講雞蛋、高牆。我當然企喺雞蛋嗰邊，如果有一晚，有一隻雞蛋碎咗，我就冇得做，我相信大家都冇興趣聽，我亦都冇心情做。」<br>過去兩個多星期，佔中先後爆出連串清場行動，子華慶幸當中港人堅守愛香港精神，他說：「發生咗咁多日，冇碎過一粒雞蛋，係好唔容易。」子華用「BB仔」比喻香港，他說：「大家有個BB仔，一邊就扯住佢對手，一邊就扯住佢對腳，但𠵱家扯咗成廿晚喇，冇扯瓜佢，因為大家都錫住佢呀。」子華邊說邊肉緊做出扯爛BB仔動件。</p><p>扯B論喻解決撕裂
</p><p>子華希望藉着尾場呼籲：「我哋係因為愛而開始呢個運動。無論係政府，或者市民，我哋都係因為有啲愛。我希望大家以後更加要諗吓，呢個愛，除咗單扯之外，因為如果一邊扯得好實，另一邊唔會話：『你唔放，我亦都好愛佢！』，我又扯得好實，於是就扯瓜佢。所以，要諗吓，跟住點扯呢？嗰個愛，先係真正嘅考驗，希望大家有智慧，多謝大家！」子華繼續強調港人要拿出智慧去解決問題。<br>採訪：陳杰</p></body></html>