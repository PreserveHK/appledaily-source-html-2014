<html><header><meta charset="utf-8"><title>四太恨見乖仔女友</title></header><body><h1>四太恨見乖仔女友</h1><p>【澳門直擊】賭王何鴻燊四太梁安琪前晚帶同大女超盈及二仔猷亨現身澳門新葡京，主持澳博慈善拍賣活動，同場還有「八姑娘」何婉鴻。四太在拍賣環節時，多次舉手參與，更即興上台做司儀搞氣氛，活動最後籌得458萬元。問到四太會否客串做拍賣官？她表示：「我做唔到，呢個都係好提議，畀一年時間我去學。」記者問到賭王何時出院？四太表示：「呢兩日啦，原本係早兩日，𠵱家天氣凍，過咗個寒流先。」她透露聖誕節及除夕，會與子女留在香港度過，她大讚仔女：「佢哋都好乖，有乜事都幫我，好似猷亨，會幫我去活動，猷君幫我搞咗個慈善學生會拍賣，超盈去老人院同學校探訪，欣欣都有幫手，好開心！」</p><p>問到子女的感情事，在旁的猷亨表示冇拖拍，四太就表示想他們拍拖，更希望帶給她過目：「自己冇乜要求，最緊要自己開心。」<br>採訪：羅慧敏<br>攝影：陳俊強</p></body></html>