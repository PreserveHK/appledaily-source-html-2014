<html><header><meta charset="utf-8"><title>異動空間：北海績優炒分拆 - 魏力</title></header><body><h1>異動空間：北海績優炒分拆 - 魏力</h1><p>大折讓股跌勢放緩，底子較佳的大連港（2880）及一拖（038）率先反彈，前者具自貿區概念，PB僅0.75倍，可攻可守；後者為本港唯一農業機械股，具有一定溢價，近日回吐後PB約0.9倍，可候5.4元低吸。另港股成交縮至651億元，港交所（388）猶如洩氣的皮球，三日急插廿蚊，中線目標回落至150蚊。<br>中大價股冇眼睇，炒家唯有靠幾億市值的股仔開飯，20大升幅榜股份最少升15%，睇落氣氛熾熱，但只是觸不到的戀人，一來不知幾時散水，二來不知莊家會否暴力鎮壓，三來冇盈利計唔到數，係貴係平都唔知。雅天妮（2982）又合又供，除權飛升兩倍，但10點幾已散水，一直派到收市，反應慢少少5毫先追入，即日輸三成。<br>破頂股中，業績比較靠譜、圖表亮麗、成交配合，兼具分拆概念的股份，可留意北海集團（701）。撇除物業公平值收益，上半年賺3,434萬元，按年增長37%，連續四年派息，細價股中罕有；每股NAV達0.61元，與現價相若，起碼唔算買貴咗。如分拆業務有眉目，估值有望進一步提升，落番0.55元買，中線睇8毫。<br><br>魏力<br> http://www.facebook.com/2012jason </p></body></html>