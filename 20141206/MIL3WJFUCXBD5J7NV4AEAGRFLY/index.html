<html><header><meta charset="utf-8"><title>網民推翻民選港姐陳凱琳被寸似《亞拉丁》艾格</title></header><body><h1>網民推翻民選港姐陳凱琳<br>被寸似《亞拉丁》艾格</h1><p>上年以17萬票當選嘅「民選」港姐陳凱琳，起初大家覺得佢甜美笑容，攞冠軍係實至名歸，但就一直被彈係「史上最平胸港姐」，之前未卸任港姐工作，唔係成日見到佢，網民都冇「投訴」，不過大台最近俾機會佢拍劇，就出晒事喇!<br><br>出鏡機會多咗，大家望多幾眼，陳凱琳就開始被喪踩，依家仲有網民問publicar話覺得佢「好樣衰」，更誇張到話似「人妖」。 查實係咪個妝重手咗咋？ <br><br>開po嘅網民仲反開大家，點解咁多人話陳凱琳係最靚港姐，仲話致命傷係佢個下巴仔——太「兜」。 啲網民仲踩幾得盡，話佢似男人樣，有人留言：「我娘親又係一路睇住，一路咁話佢。」有網民又指：「有冇選完個樣？通常選完先知 靚唔靚？」咪住先，高登仔之前激讚㗎喎！ 乜變得咁快呀？ <br><br>網民仲舉咗幾個同陳凱琳似嘅動漫人物，如伊藤潤二場的時裝模特兒、SHACO、《亞拉丁》艾格等等等等。 似唔似，睇圖研究下。 <br><br>其實靚唔靚真係好主觀，或者陳凱琳微笑嗰陣靚啲，下巴郁動幅度唔好太大，咁會好啲。 而且家陣佢入劇組磨練演技，咁大家都可以試下將焦點擺喺其他位都得嘅。</p></body></html>