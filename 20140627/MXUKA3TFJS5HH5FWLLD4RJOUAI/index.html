<html><header><meta charset="utf-8"><title>羅禮賢父子兵增港片味</title></header><body><h1>羅禮賢父子兵增港片味</h1><p>《變形4》早前於香港取景，將香港特有的繁華景色變成機械人大戰場景，原來一切都得靠為《變形4》擔任動作指導的香港動作特技大師羅禮賢，將香港電影特技拍攝快而準的文化融入國際大片之中，他跟兒子羅義民父子兵拍住上，合力將港式動作在荷李活大銀幕上呈現。<br>拍戲超過30年的羅禮賢，除《霹靂火》外曾主理過《B計劃》及《烈火戰車》等的飛車、爆破場面，亦曾為成龍、周潤發及劉德華等巨星任替身，雖然如今已有大肚腩，但欣慰的是29歲兒子羅義民承父業擔任動作指導。今趟羅禮賢父子負責主理《變形4》在港拍攝的動作及飛車場面，最令羅禮賢感動的是可同時主理有50名車手、30位武師在場、香港最盛大的場景。</p><p>幻想柯柏文在場</p><p>羅禮賢透露今次拍攝與過往的最大分別，是要幻想有柯柏文等機械人在現場：「做荷李活片有好周詳計劃，所有事情會按部就班。好似演員對空氣做戲，都要時間適應，喺香港繁華鬧巿嘅環境做實景有啲困難，好多時要趁封路後立即完成拍攝，但我哋香港人嘅適應能力強，多數可以一次過完成。」他又指每日拍街景都帶着最少50、60部車：「其中一場戲，最多同時用50幾個車手，30幾位武師，加上專程運嚟嘅車，有時廿幾部同時出現。」<br>採訪：張俊銘<br>攝影：仇志德</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>