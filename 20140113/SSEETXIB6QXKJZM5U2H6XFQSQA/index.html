<html><header><meta charset="utf-8"><title>隔牆有耳：城市論壇赤口休息一天 - 李八方</title></header><body><h1>隔牆有耳：<br>城市論壇赤口休息一天 - 李八方</h1><p>城市論壇不嬲都相當惹火，噚日開壇之前，有城壇之友預先問定主持人謝志峰，2月2日農曆新年，城壇係咪風雨不改先？謝志峰好快咁回答話，當日城壇休息一天。點解？佢講笑話當日係大年初三，赤口嘛。其實係TVB當日要做賀年節目，所以城壇都要讓一讓路咁解。<br>不過呢，班維園伯只要一入城壇，就會自動波破口大罵。噚日有位維園伯，喺節目去廣告期間起勢咁鬧人，語出驚人，一時話人係漢奸，一時話懷疑有人做雞，搞到謝志峰都忍唔住出紅牌。喺趕呢位阿伯出場前，謝志峰仲反問呢個阿伯，你會唔會將呢句說話同自己阿媽講？即時全場鼓掌，歡送呢位阿伯出場。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>