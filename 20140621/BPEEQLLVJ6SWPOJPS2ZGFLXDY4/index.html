<html><header><meta charset="utf-8"><title>【壹週刊】中環Gathering　無聊陳煒商場都戴超</title></header><body><h1>【壹週刊】中環Gathering　無聊陳煒商場都戴超</h1><p>【壹週刊】以為做闊太好悠閒，high個tea，行吓街又一day？其實佢地好悶你唔知咋！好似08年下嫁台灣商人顏志行嘅陳煒咁，同老公成日分隔兩地，你有你生活，我有我忙碌咁，自己喺香港悶悶地，唯有約埋兩個女性朋友去中環ifc「gathering」啦！<br><br>咪心邪啊！ifc除咗係偷食勝地之外，啲明星同闊太經常去架！呢日煒哥casual look咁hea住行，不過做慣明星真係做慣明星，喺商場入面都要戴返副超。三個女人咩都拎上手睇，可能平時冇嘢做都經常shopping，所以咩都冇買，八完就算。真係，闊太嘅生活，你識咩丫！<br><br>見佢哋漫無目的慢慢行，都係掛住傾偈多架喇！臨走仲依依不捨，又攬又錫面珠，睇吓後面開住車門嗰個哥哥仔個樣幾無奈先啦！其實使乜咁唔捨得啫，煒哥依家咁得閒，日日出嚟見個面，傾個偈都得啦！<br><br>iPhone App免費下載：<br> http://bit.ly/nextplus_iphone <br>Android App免費下載：<br> http://bit.ly/nextplus_android <br></p></body></html>