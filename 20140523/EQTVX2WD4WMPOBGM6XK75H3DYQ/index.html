<html><header><meta charset="utf-8"><title>體壇拾趣：費天王潮戴Google glass</title></header><body><h1>體壇拾趣：費天王潮戴Google glass</h1><p>球迷睇費達拿（圖）打網球就睇得多，咁又想唔想由費天王自己嘅角度睇打波呢？𠵱家就有機會嘞！因為呢名瑞士球手早前戴上Google眼鏡，同教練艾保進行一場練習賽，而成個過程嘅片段，仲啱啱公開咗㖭。雖然有報道指有人戴咗Google眼鏡之後，又頭暈又想嘔，但費天王就戴得好高興，仲話希望粉絲欣賞呢段片喎！</p></body></html>