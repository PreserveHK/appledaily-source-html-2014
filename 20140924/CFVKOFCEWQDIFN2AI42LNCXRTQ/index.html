<html><header><meta charset="utf-8"><title>西環集中營：創科局是梁爭連任籌碼 - 季陶</title></header><body><h1>西環集中營：<br>創科局是梁爭連任籌碼 - 季陶</h1><p>政改、佔中仍未解決，特首梁振英似乎更關心他的創新及科技局，昨又在網誌撰文，呼籲立法會議員支持。有官場中人直言，政府內部已當創新及科技局「死咗」，惟獨梁卻死心不息，預料這是他向中央爭取連任的重要「籌碼」。<br>有官場中人對季陶說，面對目前政治對立、泛民與政府全面「反枱」，根本沒有多少人相信，成立創科局的撥款可獲立法會通過；更有人擔心至明年1月梁公佈新一份施政報告，有關撥款可能仍在立法會「排緊隊」，「你話到時幾難睇，上年施政報告要做嘅嘢，到新一份施政報告都未搞掂，你點叫人信你新一份施政報告承諾嘅事做到？」<br>另一官場中人也說，其實是否成立創科局，對政府運作沒有太大分別，就算現在成功開新局，也是將商務及經濟發展局原有部份工作轉交新局接手，政府內部皆知，不可能在政策上有翻天改變，「唯一分別係：以前由一班人做嘅嘢，變成由兩班人做，就係咁多」。但對梁而言，創科局確是不得不盡快成立。正如某親北京人士私下揶揄，若打開梁參選政綱，已落實的競選承諾「五隻手指都唔使用」，而北京又要梁搞好經濟、找出新的經濟發展方向，創新科技雖是老董時代「舊酒」、「吹水」成份多於一切，「但係若果連呢個局都搞唔成，梁振英要連任，都唔知搵乜同北京講好」。<br><br>季陶</p></body></html>