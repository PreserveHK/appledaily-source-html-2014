<html><header><meta charset="utf-8"><title>傳被嫌未夠班　G.E.M.恨同憶蓮鬥唱</title></header><body><h1>傳被嫌未夠班　G.E.M.恨同憶蓮鬥唱</h1><p>在湖南衛視歌唱比賽節目《我是歌手2》中，一夜爆紅的鄧紫棋（G.E.M.），雖然有傳大會利用她墊底陪襯內地歌手，但G.E.M.卻憑實力秒殺內地粉絲，微博關注人數暴增，不過昨日有報道指湖南衛視為刺激收視，以每集100萬人民幣利誘林憶蓮助陣，惟憶蓮卻提出要叮走人氣王G.E.M.，有你冇我。</p><p>荷包腫脹</p><p>消息指憶蓮嫌G.E.M.未夠班，不肯跟對方同台鬥唱，湖南衛視答允踢G.E.M.出局。身在長沙準備錄影第四集《我是歌手2》的G.E.M.，在賽前接受電話訪問，不相信憶蓮會提出無理要求，她說：「呢啲都係炒作，之前都流傳好多參賽者名單，如果真係有機會跟憶蓮同台係榮幸，𠵱家我專心比賽。」<br>至於有傳G.E.M.錄影每集酬勞有10萬人仔，據知此數目並不正確，事關之前G.E.M.在內地零人氣，故酬勞只有數萬人仔而已，不過自從她人氣暴升，登上內地網站百度風雲榜女歌手及美女榜首位後，工作亦接到手軟，除有內地廣告和商演斟洽外，連北京和上海等地亦邀她開騷，荷包腫脹。<br>昨晚憶蓮現身灣仔會展出席時裝設計比賽活動，她說：「今年第二年出席環保比賽，自己會選一位得獎者，攞我嘅舊衫再創作。」問是否參加《我是歌手2》節目？她只答：「多謝多謝。」提到有指她要叮走G.E.M.，憶蓮即保持笑容掉頭走。同場腹大便便的Cara G.在老公Jasper陪同受訪，她說：「𠵱家似巨鯨喺海洋公園走出嚟，做唔到模特兒。」她透露老公會入產房但不拍片，笑說：「唔想自己下面喺短片出現。」<br>採訪：盧妹<br>攝影：陳順禎</p></body></html>