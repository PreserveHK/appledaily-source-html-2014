<html><header><meta charset="utf-8"><title>【壹週刊】Mulhouse汽車博物館　古董名車任你揸</title></header><body><h1>【壹週刊】Mulhouse汽車博物館　古董名車任你揸</h1><p>【壹週刊】Mulhouse係法國東部最富庶的其中一個城市，市內更有全世界最大的汽車博物館，車迷絕對唔可以錯過。<br><br>呢一間汽車博物館，佔地約 20萬呎，藏車量超過500架，由18世紀的古老電車，到最近研發的超級跑車，全部一應俱全。其中最大睇頭，係法國車廠Bugatti嘅收藏，有過百部車 款，原來博物館創辦人係忠實擁躉，於是從世界各地搜羅不同年代的車款，由30年代的老爺車，以至曾經在《變形金剛3》出現過的超級跑車都可搵到。<br><br>除咗大量Bugatti老爺車之外，博物館仲展出數十部史上最經典的奔馳、瑪莎拉蒂、保​​時捷、法拉利等等的車款，要睇晒真係少啲腳骨力都唔得，幸好展出的汽車全部按車款及不同年代排列，很容易便找到目標。車迷要睇晒起碼要一日！<br><br>博物館外有一條賽道，每天下午3時會上演一場講述汽車發展史的表演，由18世紀開始到現代的汽車，都會在工作人員的駕駛下，在跑道上跟觀眾見面。每一次表演大概有16至18架車，不過有時會因為天氣，或者車的性能而有所改變。<br><br>最吸引係表演完結之後，觀眾可以俾錢試揸表演入面的古董車，架架都價值不菲。保​​時捷、林寶堅尼等等嘅老爺車，唔係架架都可以俾人揸，工作人員會隨機安排，而家只要俾幾百蚊就可以揸，非常抵玩！<br><br>Cite de l'Automobile<br><br>地址：192 Avenue de Colmar, 68200 Mulhouse<br><br>電話：(+33) 03-8933-2323<br><br>入場費：成人：$113，小童：$88<br><br>網址： http://citedelautomobile.com/ <br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁： http://nextplus.nextmedia.com/  </p></body></html>