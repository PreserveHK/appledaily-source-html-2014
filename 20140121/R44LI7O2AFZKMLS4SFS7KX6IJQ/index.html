<html><header><meta charset="utf-8"><title>馮仁昭四圍超：谷新戲自認韓國人　成龍衰多口 - 馮仁昭</title></header><body><h1>馮仁昭四圍超：<br>谷新戲自認韓國人　成龍衰多口 - 馮仁昭</h1><p>為咗唔做票房毒藥，可以去到幾盡？身為香港人嘅成龍，為咗幫新戲《警察故事2013》谷票房，日前佢到南韓宣傳時，竟然厚住臉皮自認半個韓國人，結果俾網民鬧爆佢係牆頭草、不要臉、這一切都是為了要救票房啊！</p><p>港票房慘淡</p><p>諸多解釋嘅成龍話自己喺最艱難嘅時候，受到好多南韓幫助，每次諗起呢啲事，心裏面就充滿感謝喎，所以佢唔只話自己係半個韓國人，仲話韓國係佢另一個家，甚至口甜舌滑冧韓女：「有個影迷親手做咗可愛嘅餅乾畀我，我收到時真係好興奮，我真係好幸運咁多年得到全球影迷嘅支持、鼓勵，我時時刻刻都感受到佢哋嘅愛，我只有努力拍好電影送畀大家做禮物。」</p><p>雖然未知《警》喺南韓收唔收得，但香港首日票房就只得20萬，截至前日票房都只係得97萬，認真慘淡！其實成龍已經唔係第一次失言，之前因講「中國人是需要管的」、「我會想看到部份國家出現災難，像是大海嘯、或者是大地震」，已經不停俾人狠批，估唔到佢依然重蹈覆轍。<br>撰文：馮仁昭</p></body></html>