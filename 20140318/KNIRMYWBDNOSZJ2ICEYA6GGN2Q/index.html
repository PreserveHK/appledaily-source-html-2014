<html><header><meta charset="utf-8"><title>女中豪傑：男排靚仔打得又睇得 - 吾中</title></header><body><h1>女中豪傑：男排靚仔打得又睇得 - 吾中</h1><p>一直都覺得日劇好睇過韓劇，但呢排韓風實在勁，基本上成個亞洲嘅娛樂界，都俾韓風攻陷咁滯。其實，南韓喺體育運動上亦一向唔差，其中「男排3大花美男」文聖民、韓敾洙同埋金耀漢（圖），佢哋嘅人氣未必差得過「都教授」金秀賢。<br>上述3大男排俊男都有一個共通點，就係打得兼睇得，全部係國手級人馬，其中文聖民sell型、韓敾洙sell可愛，而金耀漢則sell陽光，加上全部身高超過1米85，甚有肌肉線條美，難怪可以吸引各階層嘅粉絲。不過，正如陸小鳳喺《大內密探零零發》入面講：「高手唔係事必要靚仔有型，只不過係你哋啲星斗巿民一廂情願嘅諗法咋噃！」<br>所以，我都好明白球王唔一定要靚仔，好似今日「求驗客」頭條嘅美斯咁，同高大靚仔呢啲形容詞絕緣，但因為佢堅勁，捧場客都唔少。不過，對於啲屎波又要扮球星嘅，就唔該靚仔少少，起碼有視覺享受嘛。<br>文：吾中<br>以女性角度看球星新聞，唔用眉筆用原子筆寫低球壇百態！</p></body></html>