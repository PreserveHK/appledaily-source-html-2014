<html><header><meta charset="utf-8"><title>梁洛施演舞台劇請小小超睇</title></header><body><h1>梁洛施演舞台劇<br>請小小超睇</h1><p>梁洛施（Isabella）昨日與詹瑞文在觀塘，為復出首個舞台劇《快樂勿語》進行排演，劇未正式公演，大家都將焦點放在她的舊愛李澤楷（小小超）究竟會否去捧場的話題上，Isabella輕鬆爽快回應說：「唔知，不過我會邀請屋企人嚟睇。」既為拍檔又為師傅的詹sir見記者問起小小超，即緊張代她解圍，他表情誇張地說：「除咗請李超人之外，仲會請埋幪面超人，神奇女俠同美國隊長嚟睇。」</p><p>不顧形象扮醜</p><p>他們昨日綵排了一段戲，Isabella不顧靚女形象，跳騎呢舞，刻意做一些扮醜樣表情，完全放下靚女包袱，毫不錫身，她說：「我冇限制自己要演乜角色，以前係公司安排我只做文藝戲，其實我本身亦有騎呢、搞笑同唔怕醜一面，希望做完舞台劇之後，有人搵我拍喜劇。」雖然臨近演出，不過她心情也頗為輕鬆，她謂：「最後衝刺，下個禮拜轉上台綵排，𠵱家發夢都識笑醒，雖然唔記得內容，但肯定同排戲有關，我會用玩嘅角度去做，最重要享受過程。」<br>詹Sir指除了搞笑戲份之外，也有傷感情節，他會用往事及音樂令Isabella喊，問Isabella是否想到自己湊仔辛苦而喊？她笑謂：「我好享受湊仔，有笑有喊有傻事。」<br>採訪、攝影：藍文浩</p></body></html>