<html><header><meta charset="utf-8"><title>體壇拾趣︰方駿宇兩手空空返港</title></header><body><h1>體壇拾趣︰<br>方駿宇兩手空空返港</h1><p>禮拜三仲為F1沙巴車隊試車嘅方駿宇（Adderly、圖），噚朝由西班牙華倫西亞返港，竟然發現行李滯留喺轉機地巴黎，惟有兩手空空返屋企。雖然行李入面有晒頭盔等裝備，但好彩航空公司應承當晚速遞返佢屋企，所以冇影響連日興奮嘅心情。其實Adderly喺轉機時不斷睇番自己嘅試車片，仲話冇見一日架C31戰車，已經好掛住「佢」。成功創造完歷史，呢位24歲車手唞幾日，就要去上海參戰奧迪R8 LMS盃，下個月仲會以評述員身份，客串幫電視台講澳門大賽車。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>