<html><header><meta charset="utf-8"><title>體壇拾趣：洛文踩前妻場博見報</title></header><body><h1>體壇拾趣：洛文踩前妻場博見報</h1><p>冇人理就要自己製造啲新聞出嚟，娛樂圈係咁，連前NBA球星洛文（右）都識呢一套。洛文同前妻卡雯（左）分開咗成15年，但後者喺上周五開萬聖節派對，洛文就無端端不請自來，據講仲打算再次向卡雯求婚，愛火重燃。不過卡雯就淨係俾佢嚇親，留喺架車度唔敢出嚟，等到有保安人員嚟護送佢先敢落車。到底洛文真係想翻撻前妻，定係純粹想出吓位見報，真係得佢先知。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>