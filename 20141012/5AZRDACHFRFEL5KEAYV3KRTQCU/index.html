<html><header><meta charset="utf-8"><title>【壹週刊】G.O.D. 健康中菜 　撐香港精神</title></header><body><h1>【壹週刊】G.O.D. 健康中菜 　撐香港精神</h1><p>PMQ又有新鋪開，今次唔係FINE DINING西餐，而係由G.O.D夥拍本地有機西餐廳LOCOFAMA開中菜SOHOFAMA，大賣本土味。<br>餐廳就喺家品店旁邊，卡座配以唐樓窗花，牆上種有植物，有舊香港氣氛，又加咗幾分田園味。最搶眼係PMQ壁畫，展示PMQ百幾年前由中央書院、警察宿舍，直至現時的外貌。<br> <br>【壹週刊】室外係迷你農場，農夫Natalia喺智利修讀農務，由佢專門負責種植蔬菜、香草，用來煮餸，肯定新鮮健康。<br>菜 式主打無味精健康中菜，盡可能用本地有機食材，大廚每日花六個鐘熬上湯用嚟做調味料。招牌菜係煮至五成熟的唔成熟黑毛豬。醬茶鴨則配以本地牛油生菜，將傳 統菜式改良成健康版本。酒吧一樣精彩，安裝咗水耕菜系統，種香草即用。調酒師為咗炮製本土特色的酒吧，花三個月走訪元朗、粉嶺等新界農村，搵到新界婆婆浸 的梅酒、自己晒的乾花嚟整COCKTAIL。 </p><p>Sohofama</p><p>地址︰中環鴨巴甸街35 號PMQ 元創方A 座地下G09-G14號鋪<br>電話︰2858 8238<br> <br>iPhone版下載： http://goo.gl/1SDaWF <br>Android版下載： http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>