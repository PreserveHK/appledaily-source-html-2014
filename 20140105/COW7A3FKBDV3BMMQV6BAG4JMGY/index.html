<html><header><meta charset="utf-8"><title>存活率零　父母：經歷10個月生命好開心沒有頭蓋骨BB　堅強活了10小時</title></header><body><h1>存活率零　父母：經歷10個月生命好開心<br>沒有頭蓋骨BB　堅強活了10小時</h1><p>【本報訊】沒有頭蓋骨的BB，生存機會是零。已有兩名女兒的頌恩，在懷孕初期檢查到胎兒沒有頭蓋骨，明知兒子一出生就迎接死亡，但仍沒有放棄他，選擇提前展開親子關係，珍惜與胎兒相處的一分一秒。懷胎10月，BB出生10小時就離開世界，留下的，是永遠的思念。<br>記者：黎國剛</p><p>現年30歲的陳頌恩，和任職教會傳道人的丈夫朱子溢結婚近五年，育有三歲半長女嘉惟，和兩歲多的細女巧曈。去年5月初，她懷了第三胎兩個多月，進行第一次產前檢查時，醫生說：「似乎有啲嘢喎。」由另一位醫生再照一次超音波，證實胎兒沒有頭蓋骨，醫生坦白說：「零存活率。」頌恩首次在人前失聲嚎哭，在旁安慰的子溢，離開醫生房後也忍不住落淚。<br>因懷孕辛苦，頌恩有一刻想過放棄，但當晚夫婦倆商量了數小時，「生命唔係我哋去掌管，唔係我哋有權去拎走呢個生命」，遂決定讓BB出世，頌恩認為：「只能夠喺陀住BB嗰段時間，做好佢嘅爹哋媽咪。」</p><p>取名「瑋恆」指珍貴永恒
</p><p>有朋友勸他們放棄，也有親友送贈如何面對BB流產及辦理BB後事的書籍，但頌恩夫婦更重視與胎兒一起的日子。兒子未出世，他們已起了名字「瑋恆」，意指珍貴和永恒。<br>「同埋瑋恆一齊去玩，去食嘢，去澳門；亦都介紹畀朋友知，BB係瑋恆嚟」。懷胎10月，頌恩感受生命的神奇，「頭幾個月覺得瑋恆唔係好郁，但後嚟九個月BB會頂我個胃、轉身、踢腳，都郁得幾犀利，知道出世會係幾活躍嘅BB！」<br>「有次（瑋恆）踢腳，我摸住家姐（大女）隻手掂BB隻腳，家姐話：『係呀，係呀，細佬踢我呀！』」「細女唔係好識，但後嚟都成日摸我個肚，到𠵱家都仲成日叫BB呀，BB呀！」夫婦早已買了模具，為瑋恆打手印和腳印作留念；外婆準備好瑋恆出生所用的籃子，親友也送上祝福的紙鶴。<br>也許瑋恆也有不捨，比預產期遲了一周才作動，去年11月26日晚10時57分出生。他眼眉以上沒有頭蓋骨，頭顱平平的，只有皮膚包裹着，頌恩為他戴上姨姨織的冷帽，一刻都沒有離開他。BB重5.3磅，好過預期，與兩位姊姊相差不遠，「都幾正常吖，都覺得呢個BB好特別；原來陀呢10個月，BB都係有吸收嘅」。</p><p>辦追思會　遺體捐醫學院
</p><p>「瑋恆出世冇喊到，亦吞嚥唔到，直至吐咗啲口水同痰出嚟，呼吸暢順咗，發出『𠵱吖、𠵱吖』聲，覺得佢係講緊嘢」，能聽到兒子的聲音，夫婦倆感到高興。翌日早上打開窗簾，見到陽光，BB擰側了頭，「仲開咗少少眼望到㖭」。<br>出生後，瑋恆「有力捉住我哋嘅手指」、「係堅強度過10小時」，比醫生預期三至五小時長了一倍，於翌日早上8時59分離世。頌恩與子溢相擁大哭一場，「點解生完冇BB返屋企嘅？」即使早有準備，心仍是痛。<br>「相信傷痛會慢慢好，但對瑋恆嘅思念就永遠唔會停止」。頌恩笑言與瑋恆經歷10個月生命「係好開心」，並於上月15日舉行了追思會。夫婦倆更把瑋恆的遺體捐予中文大學醫學院，遺愛人間；院方鑑於遺體罕見，決定長期保留作教學用途。</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>