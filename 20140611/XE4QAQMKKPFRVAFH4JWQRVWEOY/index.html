<html><header><meta charset="utf-8"><title>世盃懶人包：克軍新星夠晒養眼 - 陳婉婷</title></header><body><h1>世盃懶人包：克軍新星夠晒養眼 - 陳婉婷</h1><p>本屆世界盃揭幕戰將會由東道主巴西迎戰克羅地亞，今日先探討下呢支紅白格仔兵團。<br>大家可能都有留意20歲出頭既新人莫仙歷，皆因佢擁有一副小男孩俊臉，但實力上就未見到高低。相反，效力國際米蘭嘅中場新星高華錫（20號）都係咁年輕，不過人哋就睇得又踢得，被譽為史奈達嘅接班人，當年曼城想用超過1,000萬鎊買都買唔到嘅小天才，將於世界盃穿上20號球衣盡情發揮。<br>為格仔軍擔大旗而又夠型嘅，當然仲有盛傳成為巴塞目標嘅7號仔拿迪傑錫、皇馬中場發電機10號莫迪歷，以及司職前鋒嘅17號隊長文迪蘇傑。後者出名把握力強，仲試過喺歐國盃開波僅157秒便極速入波，可惜佢喺揭幕戰要停賽，如果唔係真係隨時可以成為今屆世界盃嘅首名入球者！<br><br>陳婉婷<br>太陽飛馬助教</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>