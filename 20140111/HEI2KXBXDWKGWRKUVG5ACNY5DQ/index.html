<html><header><meta charset="utf-8"><title>伍衛國指劉曉慶厲害</title></header><body><h1>伍衛國指劉曉慶厲害</h1><p>伍衛國日前接受有線節目《星級會客室》主持人汪曼玲訪問，曾經與劉曉慶和葉玉卿拍拖的伍衛國，今次因為汪曼玲的關係才開腔談感情。對於當年與劉曉慶的相處，他說：「佢當然係一個好厲害嘅人，但感覺佢都聽我講，好似03年我勸佢唔好喺香港買樓，跟住撞正樓市跌，當時佢好多謝我，我都有勸過佢歸於平淡，但係佢個腦唔停得，要不斷向前，佢唔係一個平常人，如果唔係都唔會吸引到我啦！」<br>與劉曉慶分手後，伍衛國十年沒再談過戀愛：「我覺得人生唔一定要有婚姻先幸福，戀愛係緣份驅使，我唔會強求，又唔會為結婚而結婚。」<br>撰文：基斯</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>