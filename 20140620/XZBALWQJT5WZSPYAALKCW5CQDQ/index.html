<html><header><meta charset="utf-8"><title>【強積金升呢】收費高低邊度睇 回報多少都有齊 </title></header><body><h1>【強積金升呢】<br>收費高低邊度睇 回報多少都有齊 </h1><p>【本報訊】想管理強積金戶口，但係唔知點入手？今次財經動學堂就推介一啲好使好用，最重要--係免費的強積金比較平台畀大家，大家就再無藉口話無從入手啦！<br> <br>市面上大大話話有幾百個由唔同受託人提供的計劃，有啲收費低過1%，但係有啲就收近4%一年，想由平到貴全部睇晒，積金局網站幫到手： http://cplatform.mpfa.org.hk/MPFA/tc_chi/index.jsp <br><br>計劃係好定唔好，其實最終要睇回報，如果計劃年年幫你蝕錢，即使唔收錢都無用啦！要比較唔同計劃的回報，可以參考Morningstar網站： http://www.hk.morningstar.com/ap/mpf/default.aspx <br> <br>不過轉定唔轉，最最最最先，都係要睇下自己本身有無用緊的計劃係岩使，咁就無咁煩啦！再醒多你一條link： http://www.mpfa.org.hk/tch/public_registers/approved_mpf_trustees/trlist.do <br> <br>網站有齊所有強積金受託人資料，只要有成員編號同個人密碼，隨時上網查番自己賬戶的供款同賺蝕情況。即使唔記得密碼都唔緊要，受託人網上系統可以寄番密碼畀你。<br> <br>下星期五，財經動學堂就嚟個積金收費表現大比併，打破平嘢無好的定律，記得留意啦！<br> <br>吓？仲未搵返自己有幾多個強積金個人賬戶？Click番上集溫：<br> http://hk.apple.nextmedia.com/financeestate/art/20140613/18756379  </p><p>【我撐公投】毅行直播<br>網頁:  http://622popvote.appledaily.com  </p></body></html>