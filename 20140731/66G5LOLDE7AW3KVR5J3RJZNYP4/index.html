<html><header><meta charset="utf-8"><title>大男孩變肌男Lollipop-F四子堅大隻</title></header><body><h1>大男孩變肌男<br>Lollipop-F四子堅大隻</h1><p>台灣男子組合LOLLIPOP F四子威廉﹑敖犬﹑小煜及阿緯，出道時身形未算弗爆，不過經過年月洗禮，四男由年輕小伙子，變得越來越Man，尤其係威廉﹑小煜及阿緯變咗大隻仔，佢哋經常喺微博貼晒肌照，由大男孩慢慢蛻變為成熟肌男。<br><br>昨晚阿緯喺微博貼咗張黑白照，佢裸上身練拳，狂晒腹肌man到爆，阿緯表示：「今天的敵人是，自己。」<br><br>至於威廉早前拍攝《報告班長7》時，要密密操肌苦練身形，結果操到爆肌兼露人魚線，佢仲喺新戲中有露股演出；而小煜亦不不甘示弱，喺微博狂晒麒麟臂，唔通要挑戰威廉及阿緯？反而敖犬就喺微博少露肌肉，最多係着背心騷下隻手咋喎。</p></body></html>