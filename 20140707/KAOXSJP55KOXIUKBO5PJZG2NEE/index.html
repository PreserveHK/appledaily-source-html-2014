<html><header><meta charset="utf-8"><title>吳日言旺角企街推銷App</title></header><body><h1>吳日言旺角企街推銷App</h1><p>【旺角西洋菜街】被指去到邊衰到邊的黑仔王吳日言（Yan），昨被本報發現她在旺角企街，原來她最近投資5位數，與友人合作搞手機App。昨日室外氣溫高達攝氏33度，Yan在旺角西洋菜街行人專用區擺街檔，一時要派貨，一時要幫排隊市民下載App，企足三粒鐘，為生計惟有頂硬上！</p><p>吳日言入行逾10年，星運平平，2003年簽約唱片公司Silly Thing，最終因為公司要轉型被迫離開，接着先後到商台主持節目及簽約Neway，但最後都被「炒魷」，拍香港電視劇集又因發牌無期，作品石沉大海。本報發現潛水一輪的Yan昨日在旺角行人專用區企街推銷手機App，用汗水換飯票。<br>昨午約4時15分，Yan與幾位同事抵達旺角西洋菜街行人專用區一個手機App「QR HUNTER」的街檔，準備開檔給App用家換領禮物，由於只要下載手機App便可以換到飲品或雜誌，所以未到換領時間，已經有幾十人在排隊，人龍亦越排越長。</p><p>靠男友經濟支持</p><p>現場所見，吳日言向排隊的市民講解及派禮品，同時她又要解答其他路過市民查詢的問題。在烈日當空下，Yan雖然已束了馬尾、穿小背心及工人短褲上陣，但企了半個鐘她已經熱到滿頭大汗，最後索性將毛巾圍在頸上，方便抹汗。</p><p>現年30歲的Yan事業一直阻滯重重，名副其實是「地獄黑仔王」，據知無固定收入的她，這些年來一直靠拍拖多年、已到談婚論嫁的男友支持基本生活開支，直到兩年前簽約香港電視才有穩定月薪，替她減輕經濟壓力。但前日Yan在facebook上載港視通知她合約屆滿的信件，雖然她留言多謝港視有合約精神，但其實也代表她再面臨斷糧生活，難怪早前一個內地飲食節目要她拍攝食蟲，她都豁出去照做，始終搵錢緊要。</p><p>投資5位數創業</p><p>昨日記者走上前問Yan為何擺街檔時，她顯得十分愕然，即用毛巾抹掉臉上的汗，並澄清是自己的生意：「其實呢個都係我自己嘢嚟嘅，咁都要做吓其他生意㗎嘛！」她又向記者解釋說：「呢個係一個兌換禮物嘅App，市民下載咗就可以換我哋客戶嘅禮品。」<br>事後再致電Yan問到創業的事，她說：「係同朋友夾份，投資咗5位數字，可以話係用港視份糧嚟創業，但𠵱家約滿咗，之後唔會再有月薪㗎喇，好彩App都有一班客支持，辛苦都值得。」問Yan如果港視能夠開台，或者有其他公司斟她演出可會考慮？她表示：「有啱嘅工作一定做，但2004年出碟到𠵱家已經有10年，人生有幾多個10年？總之一切隨緣，但唔會喺度等囉，我都要食飯，同埋唔想屋企人擔心。」<br>採訪：小米<br>攝影：畢紹基、朱志聰</p><p>【學界佔中　黃竹坑現場】YouTube 重溫：<br> http://bit.ly/71march <br></p></body></html>