<html><header><meta charset="utf-8"><title>嘉玲重着18年前戰衣</title></header><body><h1>嘉玲重着18年前戰衣</h1><p>劉嘉玲前晚在太古廣場為意大利珠寶品牌Bvlgari任剪綵嘉賓，之後更換上另一件晚裝出席VIP晚宴。</p><p>嘉玲穿起一件Alaïa的deep V超性感晚裝赴會，更是她18年前穿過、出席台灣金馬獎的戰衣，印證她身材依然keep得美麗。嘉玲在活動睇中一枚三百多萬元、以蛇為靈感的Serpenti高級訂做鑽石腕錶：「因為自己屬蛇，啱晒我，諗住買嚟送畀自己做禮物。」她更戲言與品牌大中華區及澳大利亞董事總經理平興韜同坐在主家席，會趁機取折扣：「知道隻錶全球限量一隻，已經俾我朋友買咗，我同佢講想訂做一隻，想係鑽石同綠寶，花紋就構思緊，我講笑同佢講叫佢去上海我開嘅Muse幫襯，到時畀返折扣佢。」<br>撰文：唐如</p></body></html>