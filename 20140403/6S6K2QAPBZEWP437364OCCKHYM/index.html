<html><header><meta charset="utf-8"><title>EYT群星敍舊</title></header><body><h1>EYT群星敍舊</h1><p>廖啟智、陳敏兒、鄭少秋、林燕妮及蔡和平等近二百名台前幕後，昨日在尖沙嘴出席「2014"來自星星的你"EYT Buddy聯歡晚會」，久別螢幕、EYT早期台柱的杜平、俞明等也有到場，大合照後高唱《歡樂今宵》。今年90歲的俞明撐柺杖由女兒陪同前來，寄語新一代藝人說：「希望啲後生仔好好做落去，檢點啲，努力做嘢唔好百厭，我都做咗28年！」<br>已移居澳洲的杜平透露是蔡和平邀請前來，他說：「𠵱家冇做電台，日本鐵板燒交畀大廚管理。每年返香港兩、三次，今次留兩周順道拜山。」而秋官是首年參與，問下年會否再來？他笑說：「下年仲搞咩？要『科』水三百幾蚊，但唔緊要啦！」<br>採訪：黃曉妍<br>攝影：陳慧安</p></body></html>