<html><header><meta charset="utf-8"><title>倪震快閃買外賣</title></header><body><h1>倪震快閃買外賣</h1><p>【跑馬地】屋企喺跑馬地嘅倪震，日前夜晚10點幾，一支公揸車去屋企附近嘅正斗粥麵專家買外賣，前排身形消瘦兼留鬚嘅倪震，呢晚剃咗鬚又肥番啲，成個人即刻精神晒，回復番佢公子哥兒嘅本色，戴cap帽遮樣嘅倪震，買咗兩個人份量嘅外賣，離開時見到記者表現愕然，快步行去攞車閃人，睇嚟急住返家慰妻，陪老婆周慧敏嘆消夜。<br>採訪、攝影：徐錦池、朱志聰</p></body></html>