<html><header><meta charset="utf-8"><title>投資王擂台賽一周戰況：逆市扑中耀科　散戶勁賺183%</title></header><body><h1>投資王擂台賽一周戰況：<br>逆市扑中耀科　散戶勁賺183%</h1><p>上周科網股及民企股爆發小股災，市場一片風聲鶴唳，加上月結將至，極為考驗「投資王擂台賽」玩家的操盤技巧。唔少人選擇沽貨保本，但亦有選手瞓身博一鋪，揀中爆升細價股，逆市跑出，奪冠在望！<br>散戶組領先者為Zero Chan，總資產一周大增248萬，至848萬銀，目前回報達183%，拋離第二名Ho Lok Hang達105萬銀，剩番一個交易日，Zero Chan可謂贏面甚高。睇番交易紀錄，佢於周初大手掃入耀科（143），均價介乎0.17至0.19元，並於0.285元食糊，真係快狠準！其實，Ho Lok Hang亦都睇中並買入耀科，可惜沽得太早，其後又高追再坐艇，成為勝負的關鍵。<br>星級玩家方面，中國銀盛財富管理首席策略師郭家耀（Matthew）由頭帶到尾，現時總資產398萬銀，回報近33%，較第二名金利豐證券研究部執行董事黃德几多44萬銀，勝算甚高。眼見lead住咁多，Matthew上周逐步沽貨降低持倉水平，現時只持有約118萬元的信義光能（968），相當穩健！</p><p>蘋果投資王Android及iPhone App同時上架，快啲去下載啦！</p><p>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br> Google Play<br> https://play.google.com/store/apps/details?id=com.megahub.appledaily.stockking.activity </p></body></html>