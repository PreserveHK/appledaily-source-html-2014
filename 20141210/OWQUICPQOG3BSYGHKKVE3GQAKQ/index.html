<html><header><meta charset="utf-8"><title>體壇拾趣：一心三用　協恩10連霸</title></header><body><h1>體壇拾趣：一心三用　協恩10連霸</h1><p>要數學界籃壇勁旅點少得協恩中學？噚晚呢支女籃班霸喺旺角麥花臣，同寶覺中學合演第一組（D1）九龍區女甲決賽。坐擁4位港青嘅協恩半場領先31:11，但之後兩節體力不繼，發揮唔到盯人戰術，反而俾對手不斷快攻打反擊；好彩喺司徒曉筠拎全場最高嘅11分下，協恩最終都贏45:37，達成女甲10連霸。贏波應該開心，但中六主力張華倩就眼濕濕，話因比賽撞正考試，體力大受影響。相反隊長鄒芷婷就樂觀啲，仲對下周二展開嘅全港精英賽信心十足：「有啲隊員除咗籃球同學業，仲要應付手球賽，好彩大家都慣晒，希望精英賽可以打返場好波！」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>