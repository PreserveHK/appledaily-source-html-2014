<html><header><meta charset="utf-8"><title>世盃星戰：家輝城城同一陣線</title></header><body><h1>世盃星戰：家輝城城同一陣線</h1><p>兩大影帝PK戰繼續進行，張家輝與郭富城昨日齊齊估中阿根廷贏波，但3：0的波膽未能開出，只能各得1分。明日凌晨是主辦國巴西再度出戰，面對同樣在小組得3分的墨西哥，今次城城跟家輝一面倒支持森巴大軍。家輝的理由充份，細佬對住大佬在情在理都是大哥看高一線，至少兩球起錶。</p><p>巴西VS墨西哥</p><p>張家輝：【4:0】<br>「巴西同墨西哥大家都係地面戰短傳滲入，以腳法技術取勝，咁你話當今世上有邊隊喺呢方面好過巴西，梗係4：0先叫贏夠啦。」<br><br>昨日得分：1分<br>總得分：2分</p><p>郭富城：【3:0】<br>「起碼贏三粒，就買3：0啦，巴西打嘅係進攻足球，進攻好之外防守都好好，可以講係內外兼備，冇得頂呀！」<br><br>昨日得分：1分<br>總得分：4分</p><p>世盃星戰遊戲規則：<br>每周揀選兩位明星對賽，每天預測其中一場比賽賽果，估中賽績（勝、負、和）得一分，估中波膽得三分，一周後累積得分最高者勝出。</p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>