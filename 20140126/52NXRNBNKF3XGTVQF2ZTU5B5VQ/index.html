<html><header><meta charset="utf-8"><title>趣趣地：鄭大世有個索老婆</title></header><body><h1>趣趣地：<br>鄭大世有個索老婆</h1><p>喺北韓被稱為「人民朗尼」嘅國腳前鋒鄭大世，曾經喺2010年世界盃唱國歌嗰陣喊到收唔聲，令全世界球迷留下好深刻嘅印象；呢位上年由科隆轉投南韓勁旅水原藍翼嘅29歲箭頭，日前出席韓國舉行嘅一個名牌用品發佈會嗰陣，仲帶埋上年啱啱結婚嘅空姐老婆同傳媒朋友見面，認真驚喜。唔少韓國媒體都大讚人民朗尼太太靚爆鏡，同鄭大世絕對係郎才女貌嘅一對。</p></body></html>