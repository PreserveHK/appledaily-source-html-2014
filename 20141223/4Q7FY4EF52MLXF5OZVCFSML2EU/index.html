<html><header><meta charset="utf-8"><title>認寄相但不想做模特兒　壓力大𠝹手齊昕：龍蝦媽媽幾好笑</title></header><body><h1>認寄相但不想做模特兒　壓力大𠝹手<br>齊昕：龍蝦媽媽幾好笑</h1><p>【本報訊】經常在網上發表惹火言論，公開批評母親梁唐青儀，又曾寄相片到模特兒公司的梁振英大女梁齊昕，接受報章專訪，直言自己麻煩且硬頸，性格反叛，我行我素，承認是自己寄相給幾間模特兒公司，旨在回覆對方指自己對做模特兒的興趣不大時，順便寄給其他模特兒公司。對於母親被嘲是龍蝦，梁齊昕回應說：「幾好笑」。<br>記者：姚國雄　林偉聰</p><p>今年23歲的梁齊昕，最近紅遍網絡，事緣近日她向多間模特兒公司主動寄出多張照片，在電郵表明自己對模特兒行業很有熱誠：「我極之有興趣成為一個模特兒」，更在電話稱任何機會都可以，平面、電視廣告也有興趣。<br>但她在昨日刊登的《都市日報》專訪中，態度卻180度轉變，指自己原來是對成為模特兒的興趣不大：「本身係有model agency（模特兒公司）搵我先嘅，咁我本身冇乜興趣，我禮貌reply（回覆）番，咁我順便send（傳送）埋畀其他咁多間（模特兒公司），個電郵係我send嘅，啲相都係我send嘅。」</p><p>被hack性感自拍照</p><p>當中有兩張相當性感的照片，分別是她裸露半胸及全身泳衣的自拍照，梁齊昕則否認是她寄出：「嗰間模特兒公司爆我啲資料出嚟，亦都hack（入侵）咗我兩張相出嚟，爆咗出嚟畀媒體，我會保留法律追究嘅權利。」經常上載自拍照，梁齊昕指不是覺得自己靚，只是認為後生女均喜歡自拍：「fb係咁玩嘛。」<br>梁齊昕又回應她在今年年中𠝹手自殘，把相片上載一事。她解釋，當時情緒低落，皆因對自己的要求很高，令壓力很大：「可能自己讀法律，思考上鑽咗牛角尖，做咗啲儍事，當時父母即刻飛過來睇我，我只係一時間情緒唔穩定。」</p><p>性格反叛包拗頸</p><p>在訪問中，她以「I'm just（我只是）齊昕」來強調自己只是普通人一個，但稱不會抱怨自己是特首的女兒：「如果話係壓力係包袱，咁講我覺得係好折墮，咁privileged（受優待），咁多機會，跟住你話『好辛苦，好大壓力，係一個包袱』，我唔可以（咁講）。」<br>談到家庭生活，梁齊昕指媽媽緊張她的學業成績，梁振英則緊張她的做人態度、禮貌、家教和責任感，哥哥與妹妹性格內向，相反她就較外向。曾經公開批評母親的她，被問到與母親關係時說，「可能我性格反叛，包拗頸，我所有同年紀嘅女仔同媽咪嘅關係都係差唔多，ups and downs（有起有落），好普通，冇乜嘢。」她的母親衣着被指嚇人，近日一身紅裙被嘲是龍蝦，梁齊昕回應此花名時說：「幾好笑」，自己因而被稱為龍蝦女。<br>本報昨曾就梁齊昕受訪一事向特首辦查詢詳情，截稿前未獲回覆。</p></body></html>