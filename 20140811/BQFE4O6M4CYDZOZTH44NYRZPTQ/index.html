<html><header><meta charset="utf-8"><title>捲合約糾紛踎躉3個月江若琳拍千頌伊弟𢱑銀</title></header><body><h1>捲合約糾紛踎躉3個月<br>江若琳拍千頌伊弟𢱑銀</h1><p>下月底牛一便27歲的江若琳，今年4月中爆出跟寰宇有合約糾紛，江若琳大爆簽約10年白做。今年5月，10年死約完結，她宣佈回復自由身，可是寰宇老闆林小明聲稱有權於約滿後優先續約5年，寰宇上月入稟高院，要求頒令強制江若琳續約，並禁止她再私下接工作，事件對簿公堂。踎躉3個月的江若琳，坐食山崩，她本周六獲廣告商力邀「復出」，酬金高達6位數字。</p><p>「可以交家用好幸福」
</p><p>合約糾紛尚未解決的江若琳，過去3個月零收入，全靠家人接濟，據知本周六她會出席天梭表活動，將與韓劇《來自星星的你》中演「千頌伊弟弟」的安宰賢同場現身。問到江若琳接這個job可有知會寰宇？她昨日在電話中說：「其實一個人離開舊公司去打份新工，唔應該驚動佢前公司，呢個問題，我唔方便講太多，𠵱家仲處理緊，相信律師會為我解決。」有指酬金高達6位數字，她說：「今次係好滿意嘅數字，多謝客戶全力支持。」<br></p><p>江若琳這次酬金全數落袋，打算怎樣使用？她說：「我當然畀晒媽咪，原來可以交家用係一件好幸福嘅事。」即將「復工」心情如何，以後打算拍劇、電影還是廣告為主？江若琳說：「我想講我冇停過工，只不過之前太多風風雨雨，一時間我需要時間去消化，所以畀咗假期自己身心唞一唞，我𠵱家ready，未來日子拍劇、電影定活動都會開始。」當被問及是否已物色了新經理人？江若琳即表示：「我深深明白搵經理人同終身伴侶嘅道理一樣，需要長時間相處、合作同磨合，宗旨同我搵伴侶一樣要睇緣份。」<br>採訪：劉敏</p></body></html>