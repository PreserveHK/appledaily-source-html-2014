<html><header><meta charset="utf-8"><title>隔牆有耳：單雞25年前舊相撐學運 - 李八方</title></header><body><h1>隔牆有耳：<br>單雞25年前舊相撐學運 - 李八方</h1><p>白鴿黨單仲偕近日趁六四25周年前夕，搵番當年5月28日、即係噚日嘅舊相出嚟想當年。單雞記得當時身任葵青區議員嘅自己，參加緊「荃葵青居民支持中國民主運動」；睇番25年前同𠵱家，佢個樣變化似乎唔係太大。<br>單雞近年喺六四集會，都好積極為支聯會企街站籌款，今年六四雖然撞正星期三立法會要開大會，但單雞預告佢一定會喺傍晚缺席會議，去到維園幫手籌款。咁建制派會唔會趁大批泛民缺席時點人數玩嘢呢？葉國謙話佢哋冇咁衰喎，預料當日半日完成預算案三讀，傾埋煙草稅就休會，翌日先處理高鐵特權法議案，等泛民安心去集會喎。</p><p>【壹錘定音 . 李慧玲】6月4日早上8點正式開咪！<br>即like【壹錘定音】facebook專頁！<br> https://www.facebook.com/hammerout.hk  </p></body></html>