<html><header><meta charset="utf-8"><title>花絮：
蘇絲勁過麥古臣</title></header><body><h1>花絮：<br>
蘇絲勁過麥古臣</h1><p>威廉士女試車手蘇絲（圖）兩周前喺英國銀石站出場冇幾耐就收工，搞到鬼咁失望，今次嚟到德國終於大展身手喇。佢喺上周五嘅練習賽代保達斯揸咗一陣，雖然造出嘅時間唔係top 10，但係快過麥拿侖嘅新星麥古臣。蘇絲話好開心可以造出咁好嘅成績，睇嚟真係雄心壯志想成為正式車手咁喎。</p></body></html>