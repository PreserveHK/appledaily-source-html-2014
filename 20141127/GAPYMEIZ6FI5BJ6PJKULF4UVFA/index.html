<html><header><meta charset="utf-8"><title>【搶先食】浪漫！Starbucks送幻燈盒播自製3D聖誕祝福</title></header><body><h1>【搶先食】浪漫！Starbucks送幻燈盒播自製3D聖誕祝福</h1><p>年年聖誕，Starbucks都會變新裝，今年也一樣，隻杯變成紅色，又加了新口味：Christmas Cookie Latte，唧滿忌廉撒滿曲奇碎。又有馴鹿杯子蛋糕、聖誕樹Brownie、薑餅人等等，勝在應節，不算太驚喜。反而今年推出的閃爍幻燈盒，最驚喜。一個小紙盒，像迷你電視，手機放上面播短片，盒內的膠片就會折射出3D效果，很Surprise！更Surprise是這盒是免費送的，只要在Starbucks apps下載聖誕祝福短片，成功send出及接收，雙方都可以獲贈e-coupon，換取一個幻燈盒及聖誕飲品買一送一。如果你係My Starbucks Rewards會員，幫襯任何產品都有得送。</p><p>推廣日：即日至31/12</p><p>譚偉健</p><p>飲食記者，天生為食，愛講爛gag。愛吃唔愛做，但唔做冇錢吃，惟有繼續邊做邊吃。</p></body></html>