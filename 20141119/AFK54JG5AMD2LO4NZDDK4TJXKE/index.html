<html><header><meta charset="utf-8"><title>謝婷婷自爆被飛喪喊</title></header><body><h1>謝婷婷自爆被飛喪喊</h1><p>謝婷婷跟戴尚安（Sean）的戀情未夠一年已玩完，前日Sean在社交網站搶先公告分手，被狠飛的婷婷昨晚到中環出席Prada展覽揭幕酒會。婷婷性感到場，回復單身的她自爆上周四已分手：「我哋一齊決定，畀佢（Sean）宣佈，做咗好耐朋友先一齊，覺得做番朋友好啲，唔覺嘥時間。」她否認因Sean花弗分手：「戥佢慘，只係timing，上星期四已分手，唔關事，自己喺Sean心中排第一位，大家搞亂咗best friend同情人關係，冇咗嗰份浪漫。」<br>婷婷大讚Sean是好好男仔，希望他會認識到更好的異性。問有否為分手喊？她說：「我哋傾嘅時候有喊，覺得好可惜，冇想過發生，但唔hard feeling，喺佢身上學到好多嘢。」對於舊愛安志杰和Jessica C.拍拖，她祝福：「好開心，冇酸溜溜，開心佢搵到女友。」</p><p>孔孝真騷紋身</p><p>而韓劇《最佳愛情》主角車勝元和孔孝真更合體現身。着透視裙的孔孝真騷出手臂和腳背的紋身，她說：「來香港好開心，未有時間出外逛街，最喜歡食點心。」<br>同場還有年僅17歲已獲格林美歌曲獎的新西蘭女歌手Lorde、鞏俐、李嘉欣等出席，李嘉欣肚凸凸疑似有喜，鞏俐憑電影《歸來》首度提名金馬影后，她說：「51年來第一次去那裏覺得好慚愧，所有提名演員都非常好，誰得獎都可以，趙薇的新片很好，演出改變很大，湯唯也很好。」對於曾跟她傳不和的陳冲擔任評委，鞏俐澄清：「是傳聞，她是很好的演員和導演。」<br>採訪：溫敏芝、黎嘉穎<br>攝影：陳慧安、仇志德</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>