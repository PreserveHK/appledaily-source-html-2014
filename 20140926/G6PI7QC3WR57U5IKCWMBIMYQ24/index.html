<html><header><meta charset="utf-8"><title>工廈有鬼　香港已死？</title></header><body><h1>工廈有鬼　香港已死？</h1><p>【動fun】農曆7月都過晒，仲有鬼？<br><br>其實係萬聖節就到，去鬼屋玩已經係每年萬聖節必做嘅事，不過嫌主題樂園嘅鬼屋悶？原來觀塘工廠區有間工廈鬼屋，以香港之死為題講述香港已死，死因係住屋問題，生仔冇床位問題，民生問題等等。</p><p>動主播吉吉、斌斌、Yvonne即時親身試玩，有別一般鬼屋只係一味行，呢間鬼間分成8個區域，每個區域都有指定嘅任務要完成，吉吉就覺得比較驚嚇嘅係「廁所房」，佢話：「四周好黑，好有氣氛。」 <br><br>提到鬼屋主題大玩社會政治民生問題，創辦人Philip就話其實係想香港人勇敢面對各樣問題，佢話：「香港有好多不如意事，不過我哋要正面面對佢。鬼屋內有條奈何橋，行完呢條橋後，希望大家可以忘記唔開心嘅事。」 <br><br>嗚謝場地：Hide n" Seek －PlayGround</p><p>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p></body></html>