<html><header><meta charset="utf-8"><title>趣趣地：泰利父𢱑煙變打人</title></header><body><h1>趣趣地：泰利父𢱑煙變打人</h1><p>之前捲入販毒醜聞嘅泰利老竇泰迪泰利（右）又醒單好嘢個仔嘆。事緣去年3月22日，現年59歲嘅泰迪喺間酒吧門口，問個亞裔鐵路工人攞煙食，對方話冇煙，佢就用帶有種族歧視嘅字眼鬧對方，仲用頭撞人；泰迪喺周一出庭否認指控。車路士隊長泰利兩老出名麻煩，阿爸唔生性，阿媽蘇珊都試過喺百貨公司偷嘢，總之鑊鑊新鮮鑊鑊甘。泰利𠵱家幫車仔爭緊英超，希望佢老竇單官司唔會影響到佢啦。</p></body></html>