<html><header><meta charset="utf-8"><title>【壹週刊】古巨基冧老婆甜品店做生招牌</title></header><body><h1>【壹週刊】古巨基冧老婆<br>甜品店做生招牌</h1><p>【壹週刊】早排做咗老襯嘅古巨基，最近再榮升老闆，首次進軍飲食界開麵包甜品店；做開設計嘅基仔更加為品牌設計logo同食物包裝，就連鋪頭裝修嘅設計都一腳踢。<br><br>咁花心思，實情係基仔為咗氹好鍾意食甜品嘅Lorraine開一間甜品店，亦都算完成太太嘅夢想；而店內甜品嘅甜度亦刻意調低，嚟迎合老闆娘Lorraine嘅口味。<br><br>Alice Wild暫時供應六款杯裝甜品同四款件裝蛋糕，仲有酥餅同法式軟包等；咁多款甜品裡面，基仔最推介嘅就係佢構思嘅香檳木糠布甸喇！基仔話當初喺度諗甜品味 道上可以有咩變化，偶然都有飲香檳嘅佢忽發奇想，想試整香檳味木糠布甸，點知試咗一、兩次後發現好work，於是乎香檳味木糠布甸就誕生，亦都算係基仔嘅 一個甜品發明。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>