<html><header><meta charset="utf-8"><title>求驗客手記：卡卡被爆仲有小四</title></header><body><h1>求驗客手記：卡卡被爆仲有小四</h1><p>早排聽到卡卡話要離婚，原因傳係佢有小三嘅消息，相信令到佢唔少粉絲心碎；日前再聽到卡卡唔止有小三，仲有小四嘅消息，個心簡直同佢多年嚟嘅好男人形象一樣變埋粉末。之前話卡卡離婚導火線係同巴西小姐奧莉華拉（右）有染，據講原來佢偷食對象唔止一個，而且仲同巴西當地著名演員伊施絲（左）偷偷交往。消息爆出後，伊施絲即刻好緊張咁回應，透過經理人話同卡卡根本唔認識，佢哋係咪真係有嘢仲有待證實，但卡卡形象插水就已經係不爭事實。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>