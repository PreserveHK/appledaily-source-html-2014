<html><header><meta charset="utf-8"><title>世盃通識：毛巾助你鬆腰骨</title></header><body><h1>世盃通識：<br>毛巾助你鬆腰骨</h1><p>一條毛巾足以令你減少腰痠背痛？話咁快世界盃分組賽已經完結，16強又開打，對於大部份時間都係瞓喺床上或梳化睇波嘅你，腰背應該有啲異樣。今期物理治療師郭志堅教你用一條大毛巾，紓緩腰背問題。<br>記者：徐嘉華<br>攝影： 羅君豪<br>註冊物理治療師：郭志堅<br>示範：陳嘉穎（香港長跑青年軍代表）<br>場地：ASA物理治療診所（中環）</p><p>1.瞓喺床睇波睇得耐，條腰好易唔舒服，主要原因係腰部有個生理弧度，你可以捲起一條大毛巾，將佢放喺腰嘅弧度下（圖１），可以紓緩腰背。但唔建議成晚都咁瞓，因為你瞓着時難免會轉位，毛巾移位嘅話，有機會頂住身體其他部位，反而未能安睡。</p><p>2.睇波睇得緊張時，會不自覺瑴前去睇，上身好易產生痠痛。同樣捲起一條大毛巾，放喺胸口嘅後背位置，雙手向後伸直（圖２），盡量貼喺床上，可以避免拗住條頸，動作正確嘅話，你會感到頸部垂直、背脊喺毛巾承托下會鬆弛好多，做10幾秒至5分鐘都可以。</p><p>3.紓緩頸嘅痠痛，可以將捲起嘅大毛巾放喺頭後，雙手將毛巾向前拉（圖３），同一時間，頭向後壓，動作唔使太大，避免傷及頸部，數10秒後，可拉頭嘅左邊同右邊，有助血液循環。<br>郭志堅<br>註冊物理治療師</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>