<html><header><meta charset="utf-8"><title>趣趣地：賓帥有盃命拿玻里入決賽</title></header><body><h1>趣趣地：<br>賓帥有盃命拿玻里入決賽</h1><p>似乎賓尼迪斯真係盃賽之王，佢首季帶拿玻里，就領球隊殺入意大利盃決賽。周三嘅意盃4強次回合，拿玻里靠荷西卡利祖、希古恩（右）同佐真奴費路各建一功，主場大勝羅馬3:0，平反首回合敗局，兩回合贏5:3晉身決賽。拿玻里將會喺5月同另一意甲球隊費倫天拿爭冠軍。</p></body></html>