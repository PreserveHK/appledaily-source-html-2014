<html><header><meta charset="utf-8"><title>隔牆有耳：快閃熊貓香港尋父記 - 李八方</title></header><body><h1>隔牆有耳：<br>快閃熊貓香港尋父記 - 李八方</h1><p>1,600隻熊貓今日晏晝12點會現身維園玩快閃！原來1,600隻熊貓千里迢迢由法國嚟到香港，係越洋尋親搵老竇，噚日跑咗去海洋公園搵大熊貓安安，雖然遲咗幾日，都希望過一個溫馨嘅父親節。只可惜，安安好明顯唔知發生乜事，望住1,600隻熊貓時，連個樣都囧埋。<br>其實熊貓大軍係快閃咗去海洋公園探訪好友，仲有搵佳佳、盈盈同樂樂。大熊貓係保護瀕危物種象徵，至今全球只剩低約1,600隻咋，去探大熊貓係提醒大家呢個訊息。不過八方聽到，1,600隻熊貓同安安其實係分開影相，之後將兩張相合成，因為唔想嚇親安安。</p><p>識睇　一定睇蘋果嘅足動世盃： <br> http://worldcup2014.appledaily.com/ <br></p></body></html>