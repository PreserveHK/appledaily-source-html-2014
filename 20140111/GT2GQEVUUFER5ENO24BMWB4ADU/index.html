<html><header><meta charset="utf-8"><title>助手墊支未收番　蔚雨芯：係有少少阿叻拖數</title></header><body><h1>助手墊支未收番　蔚雨芯：係有少少<br>阿叻拖數</h1><p>阿叻陳百祥用自己牌頭開設的潮藝娛樂（SNAZZ），有傳因為投放資源不足，令阿叻的得力助手、潮藝娛樂的行政總監簡文滌劈炮辭職，並會帶走旗下藝人蔚雨芯（Rainky）和狄易達一齊離開。<br>據知阿叻已有一段長時間沒有「揼水」返公司，文滌為捧新人，不惜貼錢打工。有指去年Rainky推出的單碟CD《複製人》和達仔、Rainky主演的舞台劇《Upcycle me》都是文滌墊支製作，至今公司仍拖數未還錢。近期的頒獎禮，歌手們的化妝、髮型和服裝錢，全部都是由文滌墊支出來，拖欠近數十萬。</p><p>長期冇揼水</p><p>昨日Rainky在電話中直認還有幾個月便約滿潮藝，並會追隨文滌意向，她說：「其實上年已知道冇乜budget（預算）做音樂，係得佢（文滌）咁識全心全意關心我哋，所以佢去邊我都會跟住去。」問到阿叻公司是否欠文滌錢？她說：「你問番佢（文滌）啦，好似係有少少，之前做舞台劇嘅化妝、整頭錢都係文滌攞出嚟，我知道佢一直撐住我哋，知佢好辛苦！」</p><p>Rainky感激文滌</p><p>Rainky還感激文滌不停幫她接工作，令她不至「踎躉」，她說：「上年都接咗啲纖體廣告，今年又有機會做舞台劇，都有六位數收入，可以唔使問屋企人攞錢。」問到阿叻是否對公司不聞不問？她留有餘地說：「其實叻哥都算係好老闆，新年都叫我哋去佢屋企食飯、拜年，係一位我尊重嘅前輩。」<br>採訪：嵐山</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>