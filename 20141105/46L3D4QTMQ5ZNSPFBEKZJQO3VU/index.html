<html><header><meta charset="utf-8"><title>李居明批鋒菲2016分手</title></header><body><h1>李居明批鋒菲2016分手</h1><p>李居明昨日在尖沙嘴出席活動時，自爆批算王菲與謝霆鋒不能長久，雙方到了2016的8月會各自找到另一半：「佢兩如果一齊面對世界會多拗撬，唔可以互補不足，再行前多一步都好難，王菲條命一懷孕就會同老公分裂。」霆鋒與張栢芝能否復合？他笑說：「加埋栢芝，咪變咗『王芝鋒』，就係『反對』，佢三個唔能夠行埋一齊，我亦睇唔到栢芝同霆鋒會復合。」</p><p>此外，昨日謝賢（四哥）在銅鑼灣出席熨斗廣告活動，有人提議四哥送王菲熨斗為霆鋒熨衫，四哥說：「唔講呢樣，我同霆鋒唔係好熟，已經兩個月冇見。」會否希望霆鋒再婚？他笑說：「唔講呢啲，可能我死咗嗰頭近。」<br>採訪：卓寶花、溫敏芝<br>攝影：沈健程</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>