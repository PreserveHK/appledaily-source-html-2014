<html><header><meta charset="utf-8"><title>趣趣地：狂牛新衫車仔上身</title></header><body><h1>趣趣地：<br>狂牛新衫車仔上身</h1><p>離巴西世盃決賽周越嚟越近，各隊嘅新波衫都紛紛出籠。衞冕嘅西班牙件主場波衫出咗一段日子，而作客波衫款式（圖）日前終於曝光。套衫以黑色為主，配上螢光黃色條紋，狂牛感覺就冇乜，反而有啲似英超車路士件作客衫；對費蘭度托利斯嚟講可能幾有親切感，但希望佢仲入到大軍名單啦。</p></body></html>