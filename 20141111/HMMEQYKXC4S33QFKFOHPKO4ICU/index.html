<html><header><meta charset="utf-8"><title>18歲女佔旺　矢言不做鵪鶉</title></header><body><h1>18歲女佔旺　矢言不做鵪鶉</h1><p>【本報訊】人生有很多事雖徒勞無功，但面對高牆和偏聽的政府，不認命惟有抗爭。18歲DSE（中學文憑試）女生鄭同學走上街頭抗爭，在爭取真普選和考試之間，她晚晚在旺角街頭自修室溫書，矢言不做鵪鶉，希望「每人為社會出一分力，人人付出小小善意，就會變成天堂！」</p><p>遇事即到救護站幫忙</p><p>鄭同學是重考自修生，身處大時代，雖對港府放寬普選門檻沒期望，但決定走出來爭取心目中的真普選，觸發點是上月黑勢力侵襲旺角，自此她夜夜守護彌敦道佔領區。<br>重考要溫書，她在守護佔領區的同時在街頭溫習，「只要plan得好，成件事冇乜衝突」。街頭有她書本上沒有的實戰經驗，經歷幾次衝突，她學懂走位。「我係一個比較衝動嘅人，有事衝得好前，我攞咗First Aid（急救）牌，有乜就去救護站幫手。一個女人搬嘢搬唔到、衝突又唔夠人撼，何苦做俾人抬走嗰批，不如喺適當崗位發揮效用」。<br>每晚露宿街頭，朝早回家，晚上再來，是她過去一個多月的生活。她指爭取放寬普選門檻無寸進，家人又冷言冷語很不好受，但她說「好多事付出努力未必改變到，不過下定決心改變，已經係好大進步」。她指已故美國黑人民權領袖馬丁．路德金一生致力黑人平權，但有誰料到今日已有黑人當上美國總統，「𠵱家我會路見不平，唔係諗『算啦，都做唔到啲乜！』而係我可以做啲乜」。</p></body></html>