<html><header><meta charset="utf-8"><title>求驗客手記︰伊巴籌旗　高登仔做股東</title></header><body><h1>求驗客手記︰<br>伊巴籌旗　高登仔做股東<br></h1><p>入股球會？咪以為我求大俠喺度講緊打機，原來你同我咁嘅普通人，喺現實世界都可以做得到，仲要係做西甲球會嘅股東。<br>話說伊巴（圖）今季升班前資金唔夠，要通過賽會嘅財務法例，先可以喺西甲立足，而佢哋最後冇搵大財團入股，反而搞網上集資，以50歐元一股認購，結果世界各地有成8千幾個網民支持，成功籌到198萬歐元(約1,922萬港元)，連香港都有高登仔喺網上po咗張認購書出嚟，證明自己係股東。至於國內班「土豪」更加唔使多講，請假都請得霸氣過人，話自己𠵱家應球會邀請，去睇下周對皇馬場西甲，我求大俠就勸佢係就辭埋職啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>