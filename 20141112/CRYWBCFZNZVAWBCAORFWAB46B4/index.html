<html><header><meta charset="utf-8"><title>求驗客手記：電影首映德國晒冷</title></header><body><h1>求驗客手記：電影首映德國晒冷</h1><p>德國足球隊捧走世界盃已經係4個幾月前嘅事，但慶祝活動依然浪接浪。除咗因細菌感染缺席嘅舒賀爾尼，大軍周一就帶埋大力神盃走足兩場，先去到柏林總統府接受總統高克同總理默克爾頒發國內體育界最高榮譽嘅「銀月桂葉獎」，之後就出席世盃奪冠紀錄片《Die Mannschaft》（隊伍）首映，國際足協會長白禮達亦即場將應屆世盃冠軍徽章頒畀前隊長拿姆（中）。<br>咁嘅場面點少得一班索爆嘅德軍WAGs，基迪拉同馬里奧葛斯嘅名模女友當然殺晒，由冤家變愛侶嘅湯馬士梅拿同老婆莉莎表情多多亦都好搶鏡。至於套紀錄片有咩睇？之前流出嘅片段見過梅拿着女僕衫，又有舒韋恩史迪加赤裸上身打高球，不過教練路維可能知道晒劇情，差啲睇到瞌眼瞓喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>