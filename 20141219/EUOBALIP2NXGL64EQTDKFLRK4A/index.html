<html><header><meta charset="utf-8"><title>講老婆變開籠雀　談小三得一句洗米華唔知Mandy入院</title></header><body><h1>講老婆變開籠雀　談小三得一句<br>洗米華唔知Mandy入院</h1><p>澳門賭業猛人周焯華（洗米華）大前晚拖着懷胎四個月的正印陳慧玲（Heidi）現身慈善活動，同一時間小三Mandy Lieu孤伶伶現身養和醫院睇急症，令這段三角關係峯迴路轉。<br>昨日電影《十月初五的月光》在澳門舉行開鏡記者會，除了眾演員張智霖、佘詩曼及唐文龍等現身外，出品人之一的洗米華也有出現，對於太太Heidi傳懷第二胎，洗米華最初表示不做訪問，不過聽到一連串恭喜的聲音，兼被再三追問太太現時的身體狀況和BB的性別時，他笑笑口說：「佢身體冇問題呀，你知道我唔做訪問㗎。」</p><p>千萬獎勵太太</p><p>於戶外派完禮物後，洗米華又再現身記者會，他在現場再被追問BB的性別，他邊行邊開玩笑說：「唔係呀，冇呀，肥咗之嘛，拜拜。」但他透露已買了禮物獎勵太太，問到是否傳聞中的幾百萬禮物，他笑笑口反問：「幾百萬咋咩？每個星期呀？」再問是否過千萬，他說：「係呀係呀。」聽到有記者讚他錫太太，他笑笑口說：「OK喇！」但當問到Mandy Lieu入院一事，他只說：「我唔知道呀。」接着便離開。</p><p>阿佘Chilam好傾</p><p>此外，佘詩曼與張智霖再傳緋聞，兩人昨日全程有講有笑，問Chilam對於太太袁詠儀有意再造人，他會否配合太太？他說：「呢個計劃一直都有，不過有多一個或只係得一個都係好開心嘅事，我好知足。」太太指兒子魔童很會照顧小朋友，Chilam笑說：「我都有問過佢，佢話：『I don't know』。」<br>採訪、攝影：曾小嘉</p></body></html>