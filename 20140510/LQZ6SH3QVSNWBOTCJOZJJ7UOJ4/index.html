<html><header><meta charset="utf-8"><title>周六爆趣王：山寨四大天王　好搵過歌手</title></header><body><h1>周六爆趣王：<br>山寨四大天王　好搵過歌手</h1><p>九十年代張學友、黎明、劉德華與郭富城被冠以四大天王，不過近年內地有四位被喻為亞太區最強「四大天王」至尊團隊藝人，走遍內地各省分登台，每月收入達10萬人仔，每人有車有樓，好過不少香港二、三線歌手。<br>昨日凌晨，分別扮演黎明的李嘉杰、張學友的華D、劉德華的華劭及郭富城的彭子濠，齊集惠州一間夜店舉行「Beautiful Show Classic Live World Tour」，最先出場是同樣28歲的「西安劉德華」及「廣州郭富城」，雖然是山寨版，但二人不停放電，台下女觀眾照單全收。</p><p>做到揸Benz住別墅</p><p>四人中以扮黎明的李嘉杰最神似，他還險被熱情歌迷拉落台。到擁有與張學友一樣大鼻及豆豉眼的華D出場，更要保安控制場面。來自佛山的李嘉杰今年32歲，他說：「模仿四大天王登台係我哋嘅正職，以前都有唱其他歌手嘅歌，由07年開始就主力模仿黎明，亦因為咁多咗好多收入，𠵱家都有四個自己物業喺佛山。」</p><p>本身在北京任職公務員的山寨張學友華D，現年40歲，因扮學友演出令收入大增，早年索性辭工，問他收入是否生活無憂？他滿足地說：「如果揸Benz住別墅算係，咁我做到喇！」彭子濠則表示郭富城為他帶來了很多，包括現時的太太都是在演出時認識。<br>採訪、攝影：曾小嘉</p></body></html>