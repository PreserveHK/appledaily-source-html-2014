<html><header><meta charset="utf-8"><title>移民加國　港人承諾傳播真相</title></header><body><h1>移民加國　港人承諾傳播真相</h1><p>【本報訊】六四後移民外國的香港人，以加拿大作終站的最多。現任港加聯理事馮玉蘭（Gloria）於89年離港移居多倫多，她說：「我曾經對中國好有幻想，相信國家可以走向民主，但係六四完全消滅咗我嘅期盼。因為六四，促使我當時決定離開中國，移民加拿大。」<br>1984至89年間，Gloria在中國從事農業發展工作，為歐洲機構向中國借貸提供意見。她大部份時間在北京生活，八九民運大約在4月中開始，Gloria親自見證至運動悲劇終結。<br>民運爆發後，Gloria每天都到天安門觀察，直至六四屠城，她都在場。一直住在北京飯店的她，六四翌日決定與大群香港記者及支援民運的港人一起離開。她說：「朋友通知我哋，戒嚴部隊會喺6月5日接管北京飯店，因為很多境外記者都住喺度。但係曾經有司機出機場被軍隊炸死，所以冇人敢載我哋出機場。好彩另一間飯店願意畀我哋用佢哋部旅遊巴士，由救傷隊隊員義務做司機車我哋五十幾人出機場。」</p><p>「完全消滅我嘅期盼」
</p><p>「護送我哋嘅醫護人員，係冒住生命危險」，Gloria續說：「臨落車前，我問佢我有乜可以做報答佢哋，佢話唔需要多謝佢哋，只要回港後將真相傳播開去就得，因為佢知道中共一定會將呢段歷史抹去。所以過去嘅25年，我一直堅持呢個承諾，有生一日，我都會將真相傳播開去。」<br>六四事件後，西方實施對華制裁，歐洲暫停對中國借貸，Gloria認為重返中國已沒有意義。「我曾經對中國好有幻想，相信國家可以走向民主，但係六四完全消滅咗我嘅期盼。因為六四，促使我當時決定離開中國，移民加拿大」。<br>Gloria於89年12月正式移居加拿大，但她說：「雖然身份改變咗，但係我對自己投身中國同香港民主運動嘅理念冇變過。過去25年，我不斷做見證，畀內地同海外人士接觸到六四真相。」</p><p>【六四25周年專頁】燭光不滅，血仍未冷，民主中華，花果漂零。蘋果請你一同見證：良知，從未貶值！ http://64.appledaily.com </p></body></html>