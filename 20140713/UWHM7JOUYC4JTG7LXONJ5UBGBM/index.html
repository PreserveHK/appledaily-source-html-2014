<html><header><meta charset="utf-8"><title>女球迷懶人包：綠葉王要數小豬 - 陳婉婷</title></header><body><h1>女球迷懶人包：綠葉王要數小豬 - 陳婉婷</h1><p>等咗4年嘅世界盃決賽話咁快就喺今晚上演喇，阿根廷對德國其實亦屬熱門嘅對決，雙方都有好多球迷支持，唔知全港聽日返工有幾多對熊貓眼呢？</p><p>防守主宰勝負</p><p>今晚兩隊嘅防守演出將主宰冠軍是誰，邊隊能夠將犯錯減到最低，就有較大嘅機會去取得勝利，所以今晚大家未必睇到湯馬士梅拿同美斯嘅鬥法，因為佢哋好大可能會俾防守凍結。而每隊球隊都總有啲球員做綠葉，負責「dirty work」，例如係掃蕩、塞位或盯人等等，令進攻能建基於穩健嘅防守之上。因此我會推介大家留意德國隊中場舒韋恩史迪加（小豬、圖），此子比以前更具防守意識，對法國一戰更喺中場做出8次成功轉守為攻。而阿根廷只係喺世界盃失咗3球，防中馬斯真蘭奴可算係阿根廷陣中嘅鐵人。</p><p>互傳過人叫撞牆</p><p>係咪成日聽到評述員講「撞牆」（One two）呢？其實係指兩個球員嘅配合，某球員傳球再接應隊友第一時間嘅傳球，好似將個波撞牆再接應咁，通常用嚟擺脫對手嘅攔截。<br>陳婉婷<br>太陽飛馬助教</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>