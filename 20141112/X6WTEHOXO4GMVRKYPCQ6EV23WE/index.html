<html><header><meta charset="utf-8"><title>安仔新碟焗鄭秀文聽</title></header><body><h1>安仔新碟焗鄭秀文聽</h1><p>許志安昨日身穿紅色上衣到商台宣傳新碟《新天地》，他笑說會以這件紅噹噹上衣出席好友蘇永康的婚禮：「我諗住着番呢件衫去飲蘇永康嗰餐，拎埋隻碟做人情，即場播，我哋兄弟講心唔講金。」<br>安仔表示早上打算到唱片舖巡察銷售情況，不過新碟仍未上架，笑指現在宣傳唱片方式跟從前大不相同：「𠵱家好似派卡片咁，將啲碟帶喺身派畀人。」新碟中有兩首歌叫《你的男友》及《下半世》，鄭秀文是否最愛這兩首歌？他笑說：「我爭啲衝口而出，好彩臨崖勒馬，我焗播，佢焗聽。」<br>採訪、攝影：黃曉妍</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>