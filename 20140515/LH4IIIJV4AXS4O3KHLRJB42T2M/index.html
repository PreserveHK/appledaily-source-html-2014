<html><header><meta charset="utf-8"><title>八方人物：下月退休　教局副秘未放得低</title></header><body><h1>八方人物：<br>下月退休　教局副秘未放得低</h1><p>政府教育主任職系「一姐」、教育局副秘書長葉曾翠卿，有指是前教育掌舵人羅范椒芬嫡系人馬，35年公務員生涯，轉過20多個職位，跟過四任局長，今日下班後將展開退休前休假，離開這熱廚房，她直言對推行免費幼稚園教育研究「未放得低」。</p><p>曾跟四任局長 拒逐一評論</p><p>37年前，葉曾翠卿（Betty）於港大畢業後，到中學教書，兩年後加入前教育署，由教育主任做起，一直升至局署合併後的教育局副秘書長，是「紅褲仔」出身、統領教育主任職系的最高級官員。Betty在六名副秘書長中，曝光率最高，原因是常要協助老闆撲火，最近工作是公佈落實幼稚園憑學券留位政策。<br>她日前與傳媒茶敍，憶述為官生涯，印象最深，是2001年10月，私校加拿大海外國際書院幼稚園、小學和中學突然因財困倒閉，380名學生頓時無書讀。三校是她轄區，時任教育署助理署長的她，要出來面對家長指摘監管不力，以及安頓學生。<br>「嗰個禮拜差不多返到屋企就瞓覺，日頭喺公司（教育署），夜晚見家長，仲要出席區議會，當時好似喺激流上，唔到你諗」。事件個多星期後解決，英基接收營辦該校。<br>Betty事後獲時任教育統籌局（即現教育局）局長羅范椒芬重用，2002年中局署合併，許多重大政策如殺校政策都有Betty份兒，被視為羅范嫡系人馬，逐級升官。此後她「服侍」局長李國章、孫明揚及現任吳克儉，共四位局長，「我對個個局長都好感激，佢哋畀我空間做嘢、畀我信任」，她堅拒逐一評論。<br>教育局要為落實特首梁振英競選政綱中免費幼稚園教育苦惱，專責小組仍有討論，「免學費係乜？包唔包雜費？半日同全日制係咪都免費？」Betty腦海中一大堆問題，不過過了今日已經不用她再想，「我性格鍾意（處理）問題由有到冇，係未放得低幼稚園。」<br>作為救火隊一員，Betty指教育問題涉及不同持份者，她一直抱着阿Q精神處理，凡事向好方面想，「係咪好黑？我唔會咁樣去睇，遇到困難係好彩，可以考驗自己」。快將60歲，剛任外母不久的Betty計劃退休後學好普通話、耍太極，甚麼都好，就是無意返回熱廚房。<br>記者　倪清江</p></body></html>