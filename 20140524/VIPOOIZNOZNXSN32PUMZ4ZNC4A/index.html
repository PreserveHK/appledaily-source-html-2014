<html><header><meta charset="utf-8"><title>索償需證明犯錯</title></header><body><h1>索償需證明犯錯</h1><p>【法律意見】<br>律師梁永鏗表示，受黃泥水事件影響，居民及屋苑管理處要向水務署索償比較困難，因為要證明水務署維修期間，涉及疏忽或犯錯；亦因為損失的金額有限，可能只能循小額錢債作出追討，索償不免費時失事。<br>梁永鏗說：「事件中居民損失幾多呢？可能一餐、兩餐飯，幾十元至幾百元，管理處請人清洗水缸可能損失大啲，但都主要係小額錢債追討，根本唔會做啦！」<br>對於水務署指今次肇事原因是調景嶺食水配水庫的水閘掣，在前日早上失靈，人員一度停止供水進行維修，梁永鏗不諱言要追討賠償，須證明水務署疏忽或犯錯，「如果係無可避免嘅，維修之後自然正常嘅情況就係咁，啲水會混濁，咁其實好難追。好似落雨路陷架車跌咗落去，都好難話路政署維修不足。」<br>《蘋果》記者</p></body></html>