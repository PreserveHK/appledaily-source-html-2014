<html><header><meta charset="utf-8"><title>【壹週刊】士丹頓街扒房　$228飲4個鐘</title></header><body><h1>【壹週刊】士丹頓街扒房　$228飲4個鐘</h1><p>【壹週刊】士丹頓街近PMQ的新店，以南美牛仔部族命名，主打燒烤扒類，牆上都畫滿牛仔主題壁畫，加埋高身枱櫈，雖然地方唔大，都幾有氣氛。<br><br>老闆兩夫婦本身開法國葡萄酒鋪近廿年，因為經常喺屋企宴請朋友，決定轉行開餐廳。老闆娘係越南華僑，曾經喺比利時同加拿大生活，由佢發辦的菜式，集合越南菜、東南亞菜、西餐，選擇豐富。<br><br>主角就係火山石燒烤，28安士的澳洲連骨斧頭扒，明火燒得好香，充滿肉汁。仲有藜麥沙律等健康菜式，唔怕只有啖啖肉的扒吃，女士們都有合適選擇。<br><br>呢度法國葡萄酒選擇多，年份頗齊，定價合理，由二百幾蚊一支至幾千都有。新店仲推出四小時任飲，逢星期一二5點至9點，任飲三款紅及三款白酒，飲足四個鐘，每位$228。<br><br>喺蘇豪區，一杯紅白酒起碼四五十元，同朋友飲酒傾計，來這裡坐足四小時飲足四小時，唔洗擔心埋單價錢，抵。<br><br>McGauchos<br><br>地址︰中環士丹頓街59號<br><br>電話︰2115 9736<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁： http://nextplus.nextmedia.com/ </p></body></html>