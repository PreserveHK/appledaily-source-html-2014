<html><header><meta charset="utf-8"><title>求驗客手記：雲格留廠續3年肥約</title></header><body><h1>求驗客手記：<br>雲格留廠續3年肥約</h1><p>阿仙奴喺2013/14球季贏咗英足盃，結束長達9年嘅錦標荒後，領隊雲格（圖）亦決定繼續留隊！呢位64歲法國名帥早排講過：「我會喺6月10日之前簽新約，因為之後我要去巴西。」噚日佢就應承咗同兵工廠續約3年至2017年夏天，而且會喺呢幾日動筆；據了解，佢嘅年薪會係800萬鎊（約1.38億港元）左右，3年即係有成2,400萬鎊（約4.14億港元），阿仙奴真係待佢不薄。話時話，當雲格完成埋呢張3年合約後，就會喺阿仙奴服務咗21年，到時睇怕可以攞長期服務獎。</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>