<html><header><meta charset="utf-8"><title>隔牆有耳：又係圓方！今次輪到學民仔　之鋒拍拖睇《竊聽3》 - 李八方</title></header><body><h1>隔牆有耳：<br>又係圓方！今次輪到學民仔　<br>之鋒拍拖睇《竊聽3》 - 李八方</h1><p>唔少娛樂圈中人鍾意去圓方商場拍拖睇戲，貪嗰度地方僻靜，好似之前李心潔個導演老公彭順同李悅彤（Liddy）拍拖偷食事件，亦正正係喺圓方上演。</p><p>掛住玩電話唔睇衫
</p><p>原來，學民思潮召集人黃之鋒亦鍾意揀圓方做拍拖勝地，上星期五（6日）下晝4點左右，八方見到黃之鋒同佢位長髮小女友手拖手行街，男嘅着紅色Tee，女嘅就着粉紅長Tee襯白短褲仔同涼鞋，真係青春逼人。<br>雖然圓方名店林立，但呢對小情侶對貴價名牌完全冇興趣，只係手拖手走咗去平價連鎖時裝H&amp;M睇衫。正如一般普通拖友行街咁，男方通常都係陪女友行街，嗰日都係佢女友喺度揀衫，黃之鋒就企埋一邊玩手機，間唔中女友問佢意見，佢回應吓，相信佢都係對政治同社運較感興趣喇。<br>結果佢女友揀咗半粒鐘之後，都係得個吉，跟住兩個人去咗戲院買飛睇《竊聽風雲3》。臨入戲院前，女友仲買咗杯汽水解渴㖭。八方之後打畀之鋒，想問佢套戲好唔好睇？之鋒似乎唔想多講私人事，佢話希望傳媒尊重個人私隱，重申佢唔係娛樂圈明星喎。<br><br>李八方<br>mailto:pf_lee@appledaily.com</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>