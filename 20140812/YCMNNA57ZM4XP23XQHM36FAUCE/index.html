<html><header><meta charset="utf-8"><title>【壹週刊】西營盤孖仔　精緻班戟配自創雞尾酒</title></header><body><h1>【壹週刊】西營盤孖仔　精緻班戟配自創雞尾酒</h1><p>【壹週刊】由『孖人廚房』大細孖喺西營盤第三街開咗間Stack，就製作精緻版班戟，更為每款配上自創雞尾酒。<br><br>Stack 雞尾酒全部自創，口味同班戟精心配對外，為免冰塊會溝淡雞尾酒味道，每次調酒後，會將雞尾酒放入雪櫃冷藏，雞尾酒由頭喝到底，都冰凍又夠味。<br><br>佢哋有心將班戟精緻化，打造成香港特式，喺酒吧格局嘅Stack 內，用咗大量格子地磚、舊式窗花、鐵絲網玻璃同霓虹燈等老香港元素。宜家班戟只有8款，以鹹食為主，如加上以十二小時七十八度低溫慢煮牛小排『12H78C』，同埋配上帶子、三文魚子嘅『Pearl』。最有趣，連甜品『Chocolate Cake』也加上脆卜卜嘅炸豬皮，夠晒新意！<br><br>嚟到呢度，可以好似食tapas一樣，幾個朋友，可以試勻店中王班戟款式。<br><br>Stack<br>地址：西環西營盤第三街1號地下<br>電話：25497987<br>營業時間：星期二至日  6pm-12mn<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>