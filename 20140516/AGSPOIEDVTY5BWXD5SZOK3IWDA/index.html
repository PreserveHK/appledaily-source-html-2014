<html><header><meta charset="utf-8"><title>千語怕生鬚　禁林峯留毛</title></header><body><h1>千語怕生鬚　禁林峯留毛</h1><p>吳千語最近獲Bella激光脫毛以6位數字續約，前日在柴灣影樓拍攝新廣告，全日10粒鐘共變身5個造型，當中白色連身褲look散發青春活力，千語BB自爆很緊張處理身體毛髮：「呢啲係女仔儀容，我細細個就好小心，以前未做脫毛療程，我晚晚都剃under arms（腋下），怕出醜俾同學笑，試過有女老師冇剃，成為同學笑柄。」千語表示青春期時臉毛及唇毛都令她尷尬，她苦笑說：「好似生鬍鬚咁，好彩我啲毛髮都算幼。」</p><p>拒出手除痘</p><p>千語BB又笑指怕男人身上多毛，尤其胸毛同肚毛，會否一定要男友林峯去脫毛？她即尷尬地說：「佢知㗎啦。」不少女士都姿整，她們見到男友臉上的暗瘡，也會主動出手做「痘痘煞星」，問千語BB會否都出手幫林峯唧暗瘡？千語聞言立即say no，她表示：「唔會，暗瘡唧唔好會有疤有印，自己塊面自己整冇問題，但整人哋塊面好大責任，我會叫佢去番美容院叫專業嘅人整。」<br>採訪：比華利<br>攝影：陳慧安</p></body></html>