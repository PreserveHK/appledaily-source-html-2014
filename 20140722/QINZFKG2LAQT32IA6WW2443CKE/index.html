<html><header><meta charset="utf-8"><title>體壇拾趣：大帝聽日再度襲港</title></header><body><h1>體壇拾趣：<br>大帝聽日再度襲港</h1><p>勒邦占士啱啱展開為期5日嘅大中華之旅，噚日第1站就去咗北京，出席球迷見面會時仲同知名鋼琴家郎朗進行交流，兼交換禮物㖭。大帝今日轉戰廣州，聽日就會駕臨香港，到時會先去旺角宣傳波鞋，之後再連踩港大同麥花臣兩個籃球場教波，各位有興趣見大帝真身嘅球迷，記得安排定時間去追星喇。</p></body></html>