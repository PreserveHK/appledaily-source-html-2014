<html><header><meta charset="utf-8"><title>康樂大廈：東豪式軟飯（上） - 何淑茵</title></header><body><h1>康樂大廈：東豪式軟飯（上） - 何淑茵</h1><p>90後鬼仔健身教練Ryan有日「請教」我如何達成他的夢想：「點樣可以食軟飯，而又同時保持與心儀的女性交往呢？」我失笑，但佩服他的坦白，這其實就是不少男人心底的願望，而難度就如女人要搵「高富帥」兼且對自己專一的男人一樣。難，唔代表mission impossible，金融界就出過這樣的奇人，他叫做蔡東豪。Well，如果閣下是他的腦殘粉，大可不必繼續讀此文。<br>蔡東豪一直令其他「中環精英」既愛又恨，並非如何由專欄作家變成CEO，而是如何可以邊做精電（710）行政總裁，年袋10球人工，邊創辦私人生意《主場新聞》。<br>雖然主場上周六宣佈結業，但賺得不少平時自詡冷靜客觀有思想的忠實讀者，在社交平台來個北韓人聽到金正日死式的喊苦喊忽悼念，係咪勁先？<br>健身教練Ryan聽到這裏嘆氣：「人家有學歷，係唔同嘅。」我從跑步機停下來，抖順氣再說：「中環都有好多人有學歷，係咪？」Ryan雙眼發光，「佢係點做到？」<br>我也不知如何才可以嘆到「東豪式軟飯」，最重要一步，當然是搵到一個好似精電大股東高振順咁深明大義的老闆。<br>不過歸納中環人士，蔡東豪的社交手腕非常高超，give and take把尺拿捏得恰到好處，他的人脈網絡才是他最值錢之處。<br>待續<br><br>何淑茵<br>mailto:noelsyho@gmail.com</p></body></html>