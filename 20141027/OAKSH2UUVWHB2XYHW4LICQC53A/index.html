<html><header><meta charset="utf-8"><title>趣趣地：伯明翰慘吞8蛋</title></header><body><h1>趣趣地：伯明翰慘吞8蛋</h1><p>英冠球隊伯明翰今季認真頹到爆，雖然喺上周一終於炒咗領隊奇勒，點知仲踢得衰咗。上周六，伯明翰主場對般尼茅夫，打少件之餘，仲要射失12碼；結果全場就食夠8隻光蛋，聯賽榜跌到落尾2，只靠14場得6分嘅黑池墊底。黑池管理層立立亂，撐球迷嘅主席比路干宣佈，已經透過法律途徑向班主奧斯頓家族追數，有可能正式收購球會。聯賽排第18位嘅列斯聯一樣咁衰，上周六主場領先下，以1:2倒輸畀狼隊，領隊米蘭歷賽後就慘成代罪羔羊，上任僅32日就被炒魷。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>