<html><header><meta charset="utf-8"><title>關仁隱事：「南瓜頭」生蛇嚇人 - 關仁</title></header><body><h1>關仁隱事：「南瓜頭」生蛇嚇人 - 關仁</h1><p>花無百日紅，好似「南瓜頭」呢類紅極一時嘅女星，遇到啲唔如意嘅事就好難再翻身，身邊人就算想幫佢都幫唔到。其實南瓜頭未有病之前都有好多騎呢事，關仁有個朋友試過約佢影相，畀佢喺時裝店內隨意挑選自己鍾意嘅衫，點知影完相臨離開之際，佢突然同關仁朋友細細聲講：「我着完啲衫，佢哋都好難賣得出。」朋友起初覺得有啲奇怪，因為一般藝人都會好小心處理借番嚟嘅衫，細問之下南瓜頭竟然話：「因為我生蛇，怕惹到其他人。」嘩，咁冇公德真係嚇死人。<br>撰文：關仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>