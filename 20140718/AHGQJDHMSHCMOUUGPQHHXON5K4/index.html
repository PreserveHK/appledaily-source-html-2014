<html><header><meta charset="utf-8"><title>超欣陪母撐嘉玲</title></header><body><h1>超欣陪母撐嘉玲</h1><p>劉嘉玲、梁家輝及謝君豪主演的舞台劇《杜老誌》昨晚於演藝舉行保良局慈善場，一眾名人如四太梁安琪、蔡李惠莉、何超盈、何超欣、楊受成等均有出席，而梁朝偉、劉德華及謝霆鋒等則送上花籃。<br>自言甚愛欣賞舞台劇的蔡李惠莉，透露對《杜》劇甚有期望：「十年前嘉玲做過一次，難得今次卡士咁犀利，所以一定好好睇。」她又透露媳婦汪圓圓預產期在9月：「佢𠵱家個肚好大個，唔可以食太多補品，Karson（蔡加讚）已經買晒BB衫、床同車，名都諗咗幾個名，但Karson話等BB出世先決定。」<br>楊受成則表示《杜》劇反應熱烈，現已考慮加場及巡迴，提到古巨基結婚一事，他說：「佢一落機就打俾我，除咗屋企人之外我係最早知！」問到謝霆鋒公司有意上市，楊受成即代為否認。何超盈則跟妹妹超欣一同現身，她透露父親何鴻燊也想欣賞此劇，但因颱風關係未能到場。<br>採訪：林嘉慈<br>攝影：陳慧安</p></body></html>