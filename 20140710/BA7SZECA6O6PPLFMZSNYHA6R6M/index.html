<html><header><meta charset="utf-8"><title>孫耀威食波餅　咀到啪啪聲</title></header><body><h1>孫耀威食波餅　咀到啪啪聲</h1><p>孫耀威（Eric）昨日在尖沙嘴拍攝新歌《叛侶》MV，邀請了曾合作拍偶像劇《女王的誕生》的台灣新晉女神雷瑟琳擔任女主角。二人有連場激情戲，穿上lace黑bra谷胸惹火上陣的雷瑟琳，胸壓Eric，在餐枱纏綿咀到發出啪啪聲，尺度大膽。Eric自爆這段激情戲是女友陳美詩（Macy）提議的，他說：「佢話呢排好多情侶偷食有小三，叫我寫首好到肉嘅歌講呢樣嘢，個MV要拍到好激，女主角就係我自己揀嘅，因為之前合作過。」<br>Eric另一首新歌《最痛無聲》MV，傳因內有虐待動物片段而遭YouTube禁播，他解釋是自己將歌曲落架：「因為好多人都接受唔到虐待動物片段，有啲fans寫email鬧我，既然大家咁唔buy，我咪將佢拉番落嚟囉！」不過Eric又指公司知他因此不開心，所以昨日再用公司環球戶口，再將該MV重上載到YouTube。</p><p>為官司押後婚期</p><p>此外，Eric上年底本打算在台灣的微風廣場開咖啡店，原來該地點不能經營飲食業，卻照租給他，開業一天便結業，他因而與微風打官司。Eric表示對方願意賠償，但賠償金額太少，故不接受庭外和解，他說：「我投資咗3千萬台幣，但佢賠500萬台幣 ，開一日就要閂門，對我打擊好大！好彩我上海𠴱間爭氣，先唔使俾人笑我儍仔做生意俾人呃！」Eric更謂官司令婚期押後：「本身想呢一兩年生B，冇諗過會搞咁耐。」<br>採訪：譚倩宜<br>攝影：陳順禎</p></body></html>