<html><header><meta charset="utf-8"><title>求驗客手記：修頓QPR鬥入靚波</title></header><body><h1>求驗客手記：<br>修頓QPR鬥入靚波</h1><p>上周六晚英超有咁多場波睇，修咸頓對昆士柏流浪（QPR）好似冇乜人睇；不過冇睇就真係走寶，錯過咗兩個金球。賴恩貝特蘭為主隊先開紀錄，QPR嘅查理柯士甸之後就入球靚波，喺12碼點附近嘅佢背住龍門接應隊友傳送，右腳控咗個波一吓即刻轉身用左腳射個彈地波入網。不過修頓嘅加斯安奴柏利（右）仲勁，控波車身射個窩利，對方龍門飛到盡但連波皮都掂唔到。最後比數就維持2:1完場，修頓全取3分後繼續排聯賽榜第2。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>