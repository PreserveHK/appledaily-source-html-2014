<html><header><meta charset="utf-8"><title>至索嫲嫲戴蘊慧　晒35D等仔媾</title></header><body><h1>至索嫲嫲戴蘊慧　晒35D等仔媾</h1><p>現年45歲的至索嫲嫲戴蘊慧（真真），大前日到貝澳處女下海影比堅尼相，擁有35D、25、33弗爆身材的她，絲毫不比90後的𡃁模遜色，昨日真真接受本報電話訪問說：「Keep得好辛苦，成日跑步健身，𠵱家有97磅。」</p><p>發夢保青春</p><p>問身材是否好過未生之前？真真說：「以前冇影過比堅尼，嗰時興一件頭，我諗應該冇大變，好多人問我點保養，除咗唔可以酗酒食煙，我又早睡早起，心態好緊要，相由心生，好多人偽裝，眼神冇咁乾淨，可能咁多年我冇乜喺社會做嘢，成日天馬行空發夢，有自己諗法，所以樣冇乜變，停留20歲心態。」</p><p>對於被封為至索嫲嫲，真真笑說：「上次去鄺美雲嘅拍賣會，有位好耐冇見朋友問我點keep，另一位朋友話我做咗嫲嫲，佢聽到O晒嘴。我23歲生Bryan，佢又早結婚22歲做老竇，其實唔關我事，只係一切都嚟得早。唔好以為我做咗嫲嫲，我都渴望愛情，但享受暗戀過程多啲，我暗戀畢彼特（Brad Pitt），哈哈，我6、7年冇拍拖，習慣一個人嘅空間。」</p><p>收身拉鋸中</p><p>索爆的嫲嫲獲廣告商垂青，真真剛接了一個美容廣告，近期又斟洽收身廣告，她說：「傾緊收身，但廣告商要求室內影性感相，自己升級做咗嫲嫲，健康大前提最緊要，唔想太性感，室內着比堅尼接受唔到，覺得怪好似好賣弄，𠵱家拉鋸緊未簽約。」<br>採訪：皓騫</p><p>【7.1上街】 自己政府自己揀，直播7.1大遊行:<br> http://71.appledaily.com/ <br></p></body></html>