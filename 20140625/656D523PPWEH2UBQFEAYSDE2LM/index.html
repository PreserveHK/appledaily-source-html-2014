<html><header><meta charset="utf-8"><title>港視開台無期　食最後晚餐黃美棋陸駿光擔心前景</title></header><body><h1>港視開台無期　食最後晚餐<br>黃美棋陸駿光擔心前景</h1><p>港視最後一套劇集《大眾情性》前晚在深水埗舉行煞科宴，黃美棋、陸駿光、蔣祖曼、李雨陽以及一眾台前幕後工作人員均有出席，雖然港視因開台無期，更裁減了不少員工，不過他們並沒有抱怨，仍期待下次的合作機會。<br>剛剛在外地拍特輯回來的黃美棋，帶備了不少手信送給同事，她稱劇集已於5月初煞科，因為她與陸駿光要出外工作，所以煞科宴改期舉行，她說：「其實我仲有啲唔捨得，大家唔知幾時先可以再見面，相信暫時都唔會有開劇嘅機會，不過我哋都有再約見面。」對於發展前景，她說：「我都擔心㗎，𠵱家冇劇開，惟有努力接多啲job，收入暫時都冇問題。」</p><p>有劇拍都賺咗</p><p>「港版半澤」陸駿光亦說：「我都有啲擔心將來，不過冇問公司，我知道佢哋𠵱家都好忙，我相信天無絕人之路，順其自然喇，最多咪轉行。」他續說：「我𠵱家諗緊啲小生意，但係未知會點搞。」對於發牌的信心，他說：「都有信心，因為上次政府擔心呢個惡性競爭，𠵱家大家都搞三個，合符大家要求，一人讓一步，應該OK。」至於工作的安排，他說：「𠵱家未有實質安排，之前去旅行拍咗啲片，放咗上youtube，試吓做YouTuber，希望有啲航空公司同餐廳睇到，可以有贊助。」蔣祖曼表示不擔心劇集播映無期，她說：「我自己做咗可以做嘅嘢，我好鍾意做戲，如果有劇拍已經覺得賺咗。」<br>採訪、攝影：譚倩宜</p><p>【我撐公投】網頁: <br> http://622popvote.appledaily.com  </p></body></html>