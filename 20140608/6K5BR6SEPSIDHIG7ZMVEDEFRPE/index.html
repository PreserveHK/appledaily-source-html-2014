<html><header><meta charset="utf-8"><title>體壇拾趣：伊達再上山告吹</title></header><body><h1>體壇拾趣：伊達再上山告吹</h1><p>新季改由張廣勇做足主嘅南華，近期忙於同約滿球員傾新約，據聞李威廉、鄭禮騫、陳肇鈞同翟廷峯幾位華將已經落實留隊，至於北京國安借將李志豪留唔留隊，就要等佢同呢間中超隊磋商先決定到。南華新兵暫時只有效力南區嘅港隊守衞車潤秋；而之前盛傳再度上山嘅伊達（右），就因為雙方傾唔掂條件而告吹。公民中堅艾里奧會唔會加盟南華就仲傾緊，其他外援好似清一色用晒厄瓜多爾嘅，當中包括門將。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>