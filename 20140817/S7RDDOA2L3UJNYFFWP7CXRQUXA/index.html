<html><header><meta charset="utf-8"><title>【壹週刊】郭台銘大肚妻帶埋仔女香港散心</title></header><body><h1>【壹週刊】郭台銘大肚妻<br>帶埋仔女香港散心</h1><p>【壹週刊】早排台灣高雄發生氣體爆炸，曾經同劉嘉玲傳緋聞嘅台灣富商郭台銘捐出六千萬賑災，雖然國難當前，佢老婆曾韾瑩就帶埋囝囡嚟香港散心。<br><br>上個月係兩人結果六周年，但大家都冇心情慶祝，結果郭台銘就安排嬌妻同一對仔女到香港。有咗6個月身孕嘅曾韾瑩身邊有兩個工人跟身，幫手湊囝囡，幾個人喺Café  Landmark開餐。<br><br>大肚婆特別好胃口，食到冇停口，只係囝囝食唔夠兩啖就扭計，工人就只好帶佢出去行吓睇噴水池，呢個仔都幾扭計，坐喺地，唔肯行要姐姐抱。反而囡囡就比較乖，曾韾瑩行唔夠兩步就要坐，囡囡就一直陪坐完全冇扭計。食完、睇完幾個人由司機接走。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>