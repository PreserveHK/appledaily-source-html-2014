<html><header><meta charset="utf-8"><title>草蜢操肌唔剝衫</title></header><body><h1>草蜢操肌唔剝衫</h1><p>草蜢前晚去到大埔接受鳳凰URadio電台訪問，宣傳下月在紅館舉行的演唱會，草蜢說：「希望大家到時唔好送花牌嚟，改送米，可以做慈善。」每次開騷，草蜢三子例牌騷肌肉，不過今次或有例外，蔡一智說：「我哋日日操，唔開工就操，收工又操，由朝操到晚，不過今次唔會除衫，健身唔係為騷肌肉，只因為要跳好多舞，比起Eason（陳奕迅）演唱會，起碼多最少三倍。」<br>阿智續說：「食方面都要戒口，𠵱家連食粥都覺得好過份。由朝做到晚，呢排天氣又涼番少少，我哋又冇乜脂肪、大家都唔想病，所以都要食番啲澱粉質。去到臨開騷前，6月頭就會係咁食番飯，驚冇力演出，暫時就輕咗10磅。」<br>採訪、攝影：溫敏芝</p></body></html>