<html><header><meta charset="utf-8"><title>中環在線：太古酒店搞飲食　下半年開3餐廳 - 李華華</title></header><body><h1>中環在線：<br>太古酒店搞飲食　下半年開3餐廳 - 李華華</h1><p>太古地產（1972）旗下太古酒店近年都想搞埋餐飲業，位於金鐘太古廣場4樓平台嘅意大利餐廳Domani上月中結業，就係因為太古酒店想攞番個舖自己做。太古酒店噚日就公佈，下半年將會開3間新餐廳，Domani呢個位將會改為專做歐洲菜式嘅The Continental，預計10月開業。</p><p>主廚來頭尚待公佈</p><p>太古地產成立Swire Hotels Concepts，負責管理餐廳生意，舊年底先喺太古坊開咗一間法國餐廳，計劃今年下半年再開3間，其中兩間喺太古坊，分別叫做Ground PUBLIC同埋PUBLIC，應該都係做寫字樓生意。<br>至於The Continental，一間食肆最緊要係個大廚，太古酒店暫時只着力介紹呢間餐廳嘅室內設計由名師主理，未講主廚係乜嘢來頭，睇嚟要等開門先知水準係點。</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>