<html><header><meta charset="utf-8"><title>馮仁昭四圍超：林依晨派帖訂婚 - 馮仁昭</title></header><body><h1>馮仁昭四圍超：林依晨派帖訂婚 - 馮仁昭</h1><p>又有喜訊喇！早前有傳台灣甜姐兒林依晨已答應咗拍拖兩年幾，家族經營潛水器材生意嘅林于超（Charles）求婚，原來一對準新人已定喺今年平安夜拉埋天窗，而今個月29日依晨32歲生日，就會先喺台灣國賓飯店舉行訂婚宴，佢派畀好友嘅紅色喜帖，封面寫有英文YCL，相信係依晨同老公嘅英文名縮寫。</p><p>依晨嘅螢幕情侶鄭元暢接受台灣傳媒體訪問，直認之前喺倫敦見過依晨，知道呢個消息，但29日佢唔喺台灣去唔到喜宴。另一好友陳曉東就話：「依晨係一個好女仔，希望聽到佢有BB嘅好消息。」依晨噚日就喺網上貼咗喺英國嘅旅行照同留言：「告別過去。」<br></p><p>傳Edison已結婚</p><p>另外，有讀者報料話陳冠希（Edison）已經同台灣女友洪文安（Ann）結咗婚，日前Edison喺社交平台上載咗佢同屋企人及女友喺東京嘅相，唔通喺日本搞婚禮？馮仁昭問過Edison公司啲同事，佢話Edison係去過生日箒，因為好耐冇同屋企人去玩，所以今次就全家一齊去。<br>撰文：馮仁昭</p></body></html>