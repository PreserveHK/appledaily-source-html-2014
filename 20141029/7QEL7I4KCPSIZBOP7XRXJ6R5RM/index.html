<html><header><meta charset="utf-8"><title>【萬聖節駕到】Candy Crush跳出手機　出糖果賀萬聖節</title></header><body><h1>【萬聖節駕到】Candy Crush跳出手機　出糖果賀萬聖節</h1><p>早一兩年，我勁鍾意玩Candy Crush，高峰期，玩到四百幾關，日日廢寢忘食，發夢時試過俾朱古力「擲」。無玩一段時間，近日行超市，見返遊戲中兩個孖辮妹，原來Candy Crush竟然跳出手機，授權出了糖果。</p><p>一套3款Candy Crush糖果，每盒只售$14.9，全部以萬聖節為主題，造型各有不同。最好味嘅，係橙色疆屍封面那盒，內藏脆脆朱古力，每粒外形，似足遊戲中一「掂」就爆的朱古力炸彈，很過癮。當然少不得依足6款糖果形狀做成的橡皮糖，紅綠橙黃紫藍，果然依足原著，無加無減。最後一款，就是散場時，會出來幫手加分的橡皮小魚，雖然這款手工最差，形態不太神似，但對Candy Crush粉絲來說，每粒糖都好似老朋友一樣，似曾相識。一邊吃，一邊竟然心思思又想玩返幾鋪。<br><br>發售點：惠康<br><br>記者：胡慧敏<br>攝影：黃子偉</p><p>潘紹聰X柳俊江<br>星期一至五　晚晚「搵鬼睇」<br> http://hk.apple.nextmedia.com/horror </p></body></html>