<html><header><meta charset="utf-8"><title>李汶桂做自信醜小鴨</title></header><body><h1>李汶桂做自信醜小鴨</h1><p>「做個真的漢子，承擔起苦痛跟失意」<br>—《真的漢子》</p><p>美滿家庭，是型爹哋靚媽咪，再加個美貌出眾可人兒。但世事豈可盡如人意，連9歲小演員都知。被指派做醜角的李汶桂，直至看到宣傳海報後期改圖，才知道自己要扮醜小鴨，在戲中被媽媽梁詠琪瞞騙，被爸爸古天樂嫌棄。<br>真相大白，李汶桂沒有哭，沒有鬧，9歲孩童，比成年人更懂是非黑白，在接受訪問時，盡現自信和堅強，她說：「整到我個鼻成隻猩猩咁，後尾媽咪同我講話畀我知喺戲中做一個好醜樣嘅女仔，我唔會唔開心，冇介意。我知道係為咗拍戲，所以我唔會介意。」<br>李汶桂性格爽朗，不懂矯揉造作，她說：「自己性格男仔頭，但係都係個貪靚女仔！」所以，汶桂提到型爆爸爸古天樂，表現特別開心，她說：「咁現實生活都唔會有古天樂咁有型嘅爸爸，係戲裏面先至有。鏡頭以外又同我玩，好錫我，佢似一個好爸爸，因為佢表情似，做嘅嘢都似。」她又感激「媽咪」梁詠琪在片場的照顧，她說：「佢哋會趁埋位前同我傾偈熱身，又會教我演戲。」<br>小朋友樂而忘憂，拍完《香港仔》後也不知有何得着，但汶桂最希望的，只是可以邀請同學入戲院欣賞，無奈電影是IIB級，她說：「原先想請同學仔捧場，但係話要16歲以上先得，請唔到佢哋睇，我自己有睇，遇到唔睇得嗰啲我就唔睇。」<br>撰文：張俊銘</p></body></html>