<html><header><meta charset="utf-8"><title>隔牆有耳：撐長毛海報　佔領鬧市 - 李八方</title></header><body><h1>隔牆有耳：<br>撐長毛海報　佔領鬧市 - 李八方</h1><p>社民連立法會議員「長毛」梁國雄因衝擊替補機制論壇被判入獄四星期，長毛變短毛，但係囚牢禁制唔到佢呢種抗爭精神。<br>一幅神秘海報，近日突然現身各區，留下一句「長毛剪不盡，公義吹又生」嘅撐長毛字句。<br>有讀者報料話，喺旺角、觀塘、九龍灣同葵青等多個地區，都發現呢款海報，有啲仲佔領咗區議會展板、隧道、甚至葵青劇院門外。海報中嘅長毛，化身哲古華拉（Che Guevara），海報中間寫有一個「閧」字。<br>根據《康熙字典》解釋，「閧」字原本應寫作「鬨」，粵音讀「哄」；《說文解字》話，「鬨」字代表喧鬧或街巷胡同咁解喎。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>