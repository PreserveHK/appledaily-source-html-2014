<html><header><meta charset="utf-8"><title>【亂噏24】夜蒲三嬌談情說性</title></header><body><h1>【亂噏24】夜蒲三嬌談情說性</h1><p>在女人堆團團轉的導演錢國偉，日前帶同《喜愛夜蒲3》三辣妹雨僑、何佩瑜（Jeana）和「寸嘴Barbie」夏尉喻錄影《亂噏24》。三女在鏡頭前暢所欲言：雨僑自爆被癡漢跟蹤，生命受威脅；Jeana後生時拖老外遊街，自我感覺良好；Barbie試過被賤男調戲。《亂噏24》足本版逢周四晚上11時播出，讀者可在 http://bit.ly/appletalk24重溫。  <br>撰文：馮國康、Sidekick</p><p>現正上映的《喜愛夜蒲3》圍繞都市人男歡女愛話題，導演錢國偉表示電影除教人媾女招數，亦有點深度：「講出賣朋友呀，媾咗朋友條仔呀，呢一個圈成日都有發生。即係可能一個朋友圈，大家可能互相有關係。」當然這些情況在娛圈時有發生，黎智英（肥佬黎）便問三位女星可有類似經歷？雨僑坦誠地答：「現實都有同best friend鍾意同一個男仔，仲輸㖭！早排嗰個女仔結婚，我同嗰個男仔都有出席，我覺得好鬼揞眼，點解當時會爭佢呢？」<br>性愛場面是電影賣點之一，面前三位女星都有大膽演出。不過在香港拍戲，稍作裸露便會被標籤，予人低俗感覺。雨僑對此感覺更深，出道時以清純歌手自居的她，主要在YouTube開頻道，彈琴、唱歌和教人化妝，怎料當她決定拍《喜愛夜蒲3》，有大膽床上戲份時，即被人指指點點，她說：「佢哋會好大反應，話搞咁多年turn out又係做呢啲。我心諗，乜嘢叫做『呢啲』呀！」Jeana對此想得通透，她覺得電影以夜蒲為題材，畫面和故事都需要視覺震撼，怎能缺少性愛場面？她說：「我哋唔係拍緊青春校園片，冇先至唔正常。」</p><p>雨僑俾癡漢死跟</p><p>被標籤為性感女星，有時更要被迫接收猥瑣核突留言，Jeana說：「開頭自己都有唔舒服，但諗深一層，我係娛樂人哋嘅，唔使太認真。」錢國偉大爆當年有些女星曾收過變態信件，他一拆開便發現有毛髮在內，有些更黐黐𣲷𣲷，十分惡心。雨僑有幸未收過那些變態信件，但就被癡漢粉絲纏擾。該粉絲甚至搬近其家，全天候捕捉她，雨僑說：「嗰位男子冇嘢做，每日留好多言，同埋我會賣二手衫，每次都有位阿叔掃晒。」肥佬黎提出一條賺錢門路：「你每件衫都配一條底褲，價錢可以double，咁就可以賣到好多錢！」雨僑又指常幻想有一天會被對方殺死，肥佬黎笑說：「佢𠵱家會唔會喺樓下？叫佢上嚟訪問吓佢好喎！」<br>蔡瀾以往在節目分享過不少媾女秘訣，身為情場老手的他，亦十分關注時下年輕人怎樣搭訕。Jeana猶豫一會便說：「我知道𠵱家有句好犀利，以前男仔去中環識女仔，通常話May I buy your drink？但𠵱家好直接May I buy your bed？好犀利。」外觀較「戰鬥格」的寸嘴Barbie，稱曾被男子直接問其上圍大細：「最有印象就係問我What's your size ?」</p><p>肥佬黎出題考Jeana</p><p>愛情從來沒有年齡界限，Jeana表示十多歲時曾遇上一名三十多歲的老外，雙方非常熟絡，她說：「嗰個年紀你會覺得如果有個老外拖住就型啲嘅！」肥佬黎指出成熟男士亦有他的優點：「最少佢識得點樣對女人，點樣去對待佢、take care佢，好多女人好appreciate㗎。」<br>節目尾聲，肥佬黎使出撒手鐧問Jeana尖銳的假設性問題：「譬如我每個月畀20萬你，但我唔出嚟嘅，總之得閒你上嚟陪我食吓飯呀whatever都好，如果有啲咁嘅人你會唔會考慮？」正當Jeana不知如何作答之際，錢國偉為她擋駕：「我相信大部份都唔得，但每個人都有個價。個價如果去到一生人了無牽掛嘅，我覺得合埋眼一次又何妨呢？」雨僑說：「如果真係學你話齋真係一世無憂，十億身家一晚啫，但係世界上冇咁嘅交易。」</p><p><br>好友變情敵　派帖請飲去唔去好？<br> http://bit.ly/talk242801 <br><br>拍性愛大戰唔清場　雨僑唔介意多人睇<br> http://bit.ly/talk242802 <br><br>美麗有罪　隨時遇上攞你命fans<br> http://bit.ly/talk242803 <br><br>網上女神拍床戲　雨僑係咪癡咗線<br> http://bit.ly/talk242804 <br><br>一晚叫十幾萬酒　全因面子大過天<br> http://bit.ly/talk242805 <br><br>Jeana有媾女金句　追阿sir雨僑有計<br> http://bit.ly/talk242806 <br><br>有錢有心有力　臨老容易入花叢<br> http://bit.ly/talk242807 <br><br>天下烏鴉一樣黑　Jeana：港女都好鹹濕<br> http://bit.ly/talk242808 <br><br>老公爛滾　老婆唔離婚？！全因為B<br> http://bit.ly/talk242809 <br><br>20萬包女明星？錢國偉：人人都有個價<br> http://bit.ly/talj242810 <br></p></body></html>