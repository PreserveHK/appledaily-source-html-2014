<html><header><meta charset="utf-8"><title>馮仁昭四圍超：羅霖雙線發展鋪後路賣酒 - 馮仁昭</title></header><body><h1>馮仁昭四圍超：羅霖雙線發展<br>鋪後路賣酒 - 馮仁昭</h1><p>美魔女羅霖前晚去咗尖沙嘴The One睇《變種特攻：未來同盟戰》嘅首映，仲帶埋囝囝一齊去，佢話：「我次次睇親首映都會病，不過可以帶埋囝囝好開心。」<br>羅霖話佢嚟緊下月好大機會做代理賣酒生意，因為覺得做娛樂圈呢行周期短，一定要幫自己鋪定後路，如果傾得成就會從商，但唔係息影，會同演藝工作雙線發展。馮仁昭即刻問佢仲會唔會keep住做美魔女？羅霖話：「做！好嘅外表可以增加自信，人都開心啲，就算唔喺娛樂圈都會keep fit，對儀容負責。」</p><p>另外，羅霖話為咗呢個代理生意，最近試咗好多酒，而佢今次代理嘅紅、白酒都會係平民化。講到佢嘅酒量，羅霖話佢做空姐嘅年代已經識得飲酒，唔敢講話酒量好，但都唔易醉，最多只係好high咁啫！<br>撰文：馮仁昭</p></body></html>