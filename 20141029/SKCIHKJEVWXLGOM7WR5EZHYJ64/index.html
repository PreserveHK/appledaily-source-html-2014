<html><header><meta charset="utf-8"><title>求驗客手記：做扒手舒夫真高明</title></header><body><h1>求驗客手記：做扒手舒夫真高明</h1><p>「扒手，我以前都做過……」電視宣傳片嘅對白竟然出自舒夫真高（圖）口中。呢位38歲一代射手日前上足球節目做嘉賓，俾主持摷番段陳年「罪證」，見到當年踢緊基輔戴拿模嘅佢行埋記者身邊，從後懶friend咁左手箍一箍頸，右手就喺後袋扒咗個銀包，等訪問完先交番出嚟。舒夫真高輕描淡寫咁話喺烏克蘭長大梗要學番一招半式，仲即席拎埋隔籬位個銀包出嚟㖭。各位球迷第日有幸遇到佢，無論合照定攞簽名都要小心扒手呀！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>