<html><header><meta charset="utf-8"><title>花絮：C朗出鞋俾人告</title></header><body><h1>花絮：C朗出鞋俾人告</h1><p>皇馬球星基斯坦奴朗拿度（C朗）已經開始做簡單嘅操練，有望喺下場對曼聯一戰復出倒戈。佢亦啱啱宣佈個人品牌CR7下年2月就會推出皮鞋，但係一個叫Christopher Renzi嘅美國人就告上法庭，話一早登記咗CR7呢個註冊商標，呢個商標係屬於佢咁話。</p></body></html>