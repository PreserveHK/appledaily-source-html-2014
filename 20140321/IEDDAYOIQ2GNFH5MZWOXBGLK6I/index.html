<html><header><meta charset="utf-8"><title>四太左右開弓傾大計</title></header><body><h1>四太左右開弓傾大計</h1><p>【中環】賭王何鴻燊四太梁安琪出名係大忙人，主理澳博事務，早前先同Chanel創作總監Karl Lagerfeld傾掂合作搞酒店，又透露就嚟榮升保良局主席，真係好唔得閒。前日傍晚6點幾，四太約埋一男一女去中環置地廣場咖啡店，見四太同時間用兩部手提電話不停按，指手劃腳咁，似乎又喺度傾緊大計。當日四太心情唔錯，見到記者仲揮一揮手㖭。<br>採訪、攝影：楊浩賢</p></body></html>