<html><header><meta charset="utf-8"><title>體壇拾趣：美韋達帕奎奧終對決</title></header><body><h1>體壇拾趣：美韋達帕奎奧終對決</h1><p>世紀拳王之戰下年終於一觸即發！美國不敗拳王美韋達（左）鬥菲律賓拳王帕奎奧呢個戲碼，號稱「史上最貴嘅拳賽」，但一直都未搞得成，原因眾說紛云，唔知邊個先真。不過，美韋達上周五接受訪問時爆出喜訊，指大家極有可能喺明年5月2號欣賞到呢場據講價值超過3億美金嘅對決。繼帕奎奧前排放風挑機後，今次終於到美韋達開聲，話自己都期待咗呢場決鬥好耐喎。日子定咗，場地安排就仲未知，但一般相信都係會喺拉斯維加斯打。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>