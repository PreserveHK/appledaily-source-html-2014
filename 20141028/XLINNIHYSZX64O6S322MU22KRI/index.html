<html><header><meta charset="utf-8"><title>再演情侶極速入戲千嬅古仔12年一咀遭剪走</title></header><body><h1>再演情侶極速入戲<br>千嬅古仔12年一咀遭剪走</h1><p>楊千嬅與古天樂繼02年的《乾柴烈火》後，相隔12年再演情侶，在杜琪峯新作《單身男女2》再續前緣，上演情侶咀嘴床戲，可惜最後難逃一剪，雖然觀眾入場看不到這一幕，不過被剪掉的咀戲劇照卻被曝光。劇情描述古仔向千嬅跪地求婚成功後，彼此情深一吻，古仔與千嬅被問到為何咀嘴戲會被刪掉？他倆異口同聲說：「我都唔知喎！」</p><p>忍唔住錫囝囝</p><p>作為人妻的千嬅雖與男神古天樂拍咀戲，不過她揚言世上最好咀的男人是老公丁子高，而錫得最冧的對象是囝囝Torres，千嬅笑說：「我個仔，每次見到佢個嘴仔都忍唔住要咀兩啖。」從影以來甚少拍接吻戲的千嬅，被問到與古仔拍咀戲的感覺？她坦言：「我通常拍喜劇好少咀，今次同古仔做對手，一兩take就收貨，當時已經拍到尾聲入晒戲，杜sir（杜琪峯）嘅戲要打醒14分精神，要好熟戲中角色情緒，節奏好快，唔得閒享受。」<br>三年前由古天樂、高圓圓及吳彥祖在《單身男女》演繹三角戀，今次加入千嬅與周渝民，古仔又繼續追求高圓圓，一男追兩女，變成戀愛混戰。而千嬅戲中飾演的女強人，演出受到首次合作的杜琪峯多次稱讚。<br>撰文：麥萍萍</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror  </p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>