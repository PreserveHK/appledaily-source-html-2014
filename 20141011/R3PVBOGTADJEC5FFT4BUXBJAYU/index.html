<html><header><meta charset="utf-8"><title>隔牆有耳：
齊昕fb發帖　話要告外媒 - 李八方</title></header><body><h1>隔牆有耳：<br>
齊昕fb發帖　話要告外媒 - 李八方</h1><p>狼英個女梁齊昕成日喺facebook挑機，慌死冇人關注佢，最新「傑作」係佢發帖，警告包括《The Business Insider》、《每日郵報》（The Daily Mail）、《Huffington Post》等外媒，話要佢哋要移除涉誹謗文章同公開道歉，否則「別無選擇，只能採取法律行動，控告你們誹謗」，並強調「已經警告過你們了」（I shall have no option left other than to take legal action and sue you for libel. I have warned you.），八方相信齊昕係指有關佢買首飾報道，佢又警告埋其他誹謗佢、盜用佢身份嘅網民，「警察會搵你哋，玩得開心啲！」齊昕仲話「慶幸」自己讀過科技法律課程，自己對誹謗法非常熟悉云云，但八方記得佢好似未畢業喎，有讀過係咪就代表識呢？</p></body></html>