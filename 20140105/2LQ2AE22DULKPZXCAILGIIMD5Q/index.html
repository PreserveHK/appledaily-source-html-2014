<html><header><meta charset="utf-8"><title>團體收集230個小願望讀寫障礙童盼買發聲筆</title></header><body><h1>團體收集230個小願望<br>讀寫障礙童盼買發聲筆</h1><p>【人間有情】<br>有否想過擁有一支筆或一對波鞋，對很多基層市民來說，已是熱切期盼的願望？香港基督教服務處舉辦「願望成真行動2013」，從弱勢社群收集約230個小願望，等待善心人支持活動，讓一眾基層市民感受人間有愛，夢想成真！<br>記者：陳潔儀</p><p>有讀寫障礙的盈盈（5歲）生性活潑開朗，經常將笑容掛於嘴邊，「佢寫字唔識用力，寫得好吃力，所以佢唔鍾意寫字，難免影響到學習進度。」盈盈母親李太幽幽地說。「不過平日佢好乖，好鍾意笑，我唔舒服嘅時候佢會關心我、哄吓我。」<br>盈盈尚有一名1歲多的弟弟，一家經濟重擔落於任廚師的丈夫身上。李太希望買一支發聲筆助盈盈學習，「支筆指住本書嘅英文可以發聲，希望佢用咗可以增加對英文嘅興趣，又可以增強英語能力」。<br>多年前患有抑鬱症的阿成（53歲），於天水圍天秀墟售賣雜貨維生，他慨嘆生意難做，「你睇新聞都知嗰度人流唔多，生意麻麻，不過我一個星期要陪太太去醫院兩次，返唔到其他工。」阿成每周要定時陪伴患有腎病的太太到醫院洗血。</p><p>中年抑鬱漢求梳化</p><p>阿成夫婦育有兩名子女，分別20歲及15歲，仍然在學，一家經濟捉襟見肘，「屋企大部份傢俬電器都係人地畀，樣樣嘢都係錢，冇辦法啦！」他無奈地說。阿成指家中用了數年的二手梳化已日漸殘破，盼可更換，「想有張舒服嘅梳化，一家人可以開開心心咁睇電視，咁就好開心」。　<br>是次活動的籌款及推廣幹事黎詠琪稱：「社會上有好多醫療等嘅援助，但其實有好多基層人士連好簡單嘅物品都未必買得起；收集咗嘅願望會考慮佢嘅背景、經濟情況同急切性等等嚟決定優先次序，例如最近天氣凍，禦寒衣物就會盡快安排購買」。<br>她續說，為增加活動善款，機構亦於各商場進行朱古力義賣，「過去幾屆反應都幾好，好多受惠人收到禮物都好開心，仲會寫心意卡答謝善長，希望今年都可以籌到理想善款」。<br>查詢電話：2731 6362<br>願望成真行動2013網頁：<br> http://www.hkcs.org/support/wishcometrue <br><br><br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>