<html><header><meta charset="utf-8"><title>《撐起雨傘》作曲人Pan鼓勵學生堅持</title></header><body><h1>《撐起雨傘》作曲人<br>Pan鼓勵學生堅持</h1><p>由何韻詩、黃耀明、葉德嫻、謝安琪等歌手合唱、為雨傘革命的學生打氣歌曲《撐起雨傘》，作曲人Pan（羅曉彬）是一位25歲的兼職音樂人，作品包括何韻詩《詩與胡說》、任賢齊《對摺》、楊宗緯《這一路走來》等。<br>過去4日都有上街的Pan昨接受電話訪問說：「自己正職係幫玩具做聲音（Sound engineer），08年開始寫歌，今次爭取真普選事件，想發揮多啲自己力量，除咗集會要去，想利用自己專長安慰人，28日我都有上街，當時喺分域碼頭附近，有朋友中咗催淚彈，嗰刻憤怒激發我想做番啲嘢，用兩日時間寫咗呢首歌。」</p><p>之後Pan聯絡了何韻詩，最後由阿詩、明哥召集歌手完成這首歌，他說：「本身曲詞都寫咗，佢哋想因應時勢，搵林夕合力寫歌詞，自己唔介意，佢改晒歌詞都冇所謂。呢首歌除咗鼓勵人，仲希望大家唔好咁快散，對自己嚟講，大會可能想保護人身安全叫人撤退，但變相令少部份留守人增加危險性，所以歌曲呼籲大家不枯也不散。」<br>採訪：皓騫<br>攝影：馬建華</p></body></html>