<html><header><meta charset="utf-8"><title>沙膽虹手記：一定唔可以怕麻煩 - 沙膽虹</title></header><body><h1>沙膽虹手記：<br>一定唔可以怕麻煩 - 沙膽虹</h1><p>租樓住一定不可以怕煩，如果怕搬屋就只有被業主劏。最近聽見一個例子，一個商舖租戶，租用了舖位數以十年，近幾次不斷加租還是續了約，還有數月又約滿，業主不例外又大幅加租，今次高達五成，租客覺得吃不消，想已租了這麼多年，看有冇得講，若然業主能手鬆些少，也會一動不如一靜，怎料業主企硬，議價空間甚少，租客無奈只好另覓附近舖位。恰好在數街之隔有一大小相若舖位，租金可議到較現有租金更便宜，業主收到風租客另覓得心儀舖位，態度開始有變，叫價更拾級而下，但這刻租客反而不為所動，業主幾口價後竟願意不加租，惟租客已決定簽租新舖。如果租客怕煩，就白白被劏一大筆。<br>在當今社會，銀行也是利用客怕煩心理搵銀。最常見例子是定期存款，存戶如果唔怕煩，將錢搬來搬去，不斷搬去一些高息吸引新錢的銀行去，所賺利息肯定比原來銀行自動續期多，就算不搬錢，起碼每次續期時亦要打電話找經理嘈吓，利息也可能高些少。不少人就是嫌煩，自動續期算數，見到信用卡就收年費也不打電話去嘈，無端端被銀行劏。<br>這個故事教訓我們，一定不可以怕煩！</p><p>沙膽虹<br><br>twitter賬號：khcheung1</p></body></html>