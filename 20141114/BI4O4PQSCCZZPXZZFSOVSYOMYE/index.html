<html><header><meta charset="utf-8"><title>原子鏸超市掃貨露bra帶</title></header><body><h1>原子鏸超市掃貨露bra帶</h1><p>【圓方】原子鏸（Marsha）同媽咪鄭佩佩一向好感情，所以佢每次出現唔係同男朋友，就幾乎都係同媽咪一齊，身形一直keep住幾大隻嘅Marsha，前幾日陪媽咪到圓方嘅超市入貨，佢當日着上白色工字形背心，大騷麒麟臂兼露bra帶，喺超市掃咗六百幾蚊貨，淨係蕉都買咗幾抽，嗰日唔知因為積分問題定其他原因，兩母女喺收銀台搞咗幾分鐘先走得，然後兩人一齊坐港鐵過海。正所謂一日係明星，一世都係明星，佩佩姐入到港鐵即刻攞番個黑超增添番啲星味，反而素顏上陣嘅Marsha就好樂於做平民。<br>採訪、攝影：潘冠恩</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>