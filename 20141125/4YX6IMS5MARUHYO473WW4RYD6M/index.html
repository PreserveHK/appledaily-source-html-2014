<html><header><meta charset="utf-8"><title>鄧麗欣獵袋</title></header><body><h1>鄧麗欣獵袋</h1><p>塞納河將巴黎一分為二，右岸是時尚之都，左岸是波希米亞情懷。法國品牌Longchamp以兩岸截然不同的風光融入秋冬手袋系列，盡情發揮巴黎女性時尚、獨立與優雅自然的特質。<br><br>鄧麗欣（Stephy）平日總愛大袋傍身，談起手袋的話題更滔滔不絕：「我好鍾意大袋，因為平時我好多嘢帶，又要帶水又要帶零食，所有嘢可以一次放晒入去，攞起嚟會好方便。大袋同鮮艷顏色我都好鍾意。」</p><p>問到男友方力申會送手袋嗎？Stephy笑說：「佢好似冇送過袋畀我，多數送首飾。同佢好難有情侶袋，我就試過買畀佢，但都係啲細袋仔，女仔比較鍾意睇牌子，每個品牌都有唔同特點，我就實用為主。」<br>示範的Longchamp手袋中，Stephy特別對斜紋、豹紋與漸變圖案的小牛皮Le Pliage Heritage手挽袋情有獨鍾，她說：「知道佢哋今季用呢個靈感，覺得好浪漫，服裝同手袋柔情又有都市感，對我嚟講最緊要係易襯，佢哋嘅Heritage系列casual又得，夜晚食飯又得，elegant又得。」</p><p>採訪：羅慧敏　<br>攝影：毛宇軒<br>化妝：Cyrus Lee<br>髮型：Vince Pang of IL Colpo Platinum<br>場地提供：Shore Steak（中環L place）</p></body></html>