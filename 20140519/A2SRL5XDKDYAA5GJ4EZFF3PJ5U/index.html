<html><header><meta charset="utf-8"><title>苦練鋼管舞8個月菀之趷籮Fing胸　變索爆舞女</title></header><body><h1>苦練鋼管舞8個月<br>菀之趷籮Fing胸　變索爆舞女</h1><p>王菀之前晚在紅館舉行「菀之論2014演唱會」，男友Eric So及多位圈中好友捧場，但戴賊仔帽的Eric全程低頭睇騷，事後發微博，寫道：「今晚經歷了，被天使的聲音引進天堂。」是否錯過了女友性感「趷籮fing胸」跳鋼管舞瞓身演出？竟然隻字不提。<br>王菀之擺脫乖女形象，穿上貼身deep V舞衣，台下觀眾罕有大叫：「好索呀！」穿上黑色高衩露腰舞衣的她，大跳鋼管舞，邊做凌空劈腿轉身等動作，邊唱《我好愛你》，技驚四座。之後還和十人組成的「天使合唱團」合唱，其父母也是合唱團成員。<br></p><p>「自己肥到隻豬咁」
</p><p>因為穿得性感，更易察覺菀之的胖，個唱上設有問答環節，有人問：「可以瘦一點嗎？」她答：「自己望住自己肥到隻豬咁嗰陣都好後悔，好想自己瘦啲，但減極都係咁，就會覺得點解我一定要減肥呢？」事後她受訪談到跳鋼管舞，技驚四座，王菀之說：「苦練咗8個月，起初係跟梁祖堯成班男仔朋友去學，佢哋第一堂做到嘅動作，我要學半年至做到。」但男友全程低頭？她維護說：「佢係咁低調，佢好斯文，鋼琴上有幅畫，係佢送畀我開演唱會禮物，我專登放喺台上面，睇住可以畀到勇氣我。」她表示大會發售的Tee是男友設計。問到男友有否覺得她太肥？菀之甜爆指男友從不認為她肥。<br>採訪：盧妹<br>攝影：陳俊強</p></body></html>