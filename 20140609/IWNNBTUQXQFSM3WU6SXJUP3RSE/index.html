<html><header><meta charset="utf-8"><title>隔牆有耳：劉進圖大踏步向前 - 李八方</title></header><body><h1>隔牆有耳：<br>劉進圖大踏步向前 - 李八方</h1><p>《明報》前總編輯劉進圖今年2月底遭兇徒斬傷，至今3個幾月，關心佢嘅市民不時可以從佢為報章撰寫嘅感言，知悉佢如何捱過難關，重新站立同步行。噚日一個傳媒論壇，播出劉進圖近況短片，可見佢已經可以撐住枴杖喺輪椅企起身，用肘枴杖支撐大步踏前。<br>喺約2分鐘嘅短片內，劉進圖先講述自己可以喺肘枴杖同矯形腳托嘅幫助下步行15分鐘，但復康之路仲係好漫長，因為要視乎神經線嘅生長情況，或需兩年時間，足部先能恢復功能，佢本月中要再做測試，睇吓係咪需要再做手術。劉進圖重申，希望警方盡力查出襲擊佢嘅背後主謀，寄望調查有進展，令公義得到伸張、新聞從業員可免於恐懼。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>