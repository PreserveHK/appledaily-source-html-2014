<html><header><meta charset="utf-8"><title>【壹週刊】【豪語錄】楚歌　關心妍</title></header><body><h1>【壹週刊】【豪語錄】楚歌　關心妍</h1><p>【壹週刊】【豪語錄】縱使到處散心，也望着電話做人。<br><br>——關心妍《你有心》<br><br>人家批評我們，「去飲」像去街散心，只要暫停網絡，學生哥玩唔到手機，自會無癮退場，云云。<br><br>不值一駁。關心妍說：「長期抗爭需要耐性，冇手機怎樣召集呢？有心就得。」《你有心》推出於○二年，當然唔關事，正如近作《逆來順受》本同是情歌，MV改成「雨傘革命版」，即時充滿弦外之音。<br><br>不過，難免抽水之嫌，天王天后不會來這套。你究竟在搏乜？<br><br>關心妍說：「做，總好過唔做；抽水，也要勇氣。」尤其丈夫楊長智撈證券，風險大過旺角街鋪。與黃耀明、何韻詩站在前線不同，楊太是戴着口罩去的。<br><br>闊太佔中冇問題，以情情塔塔隱喻更冇問題，屈原寫《楚辭》，何嘗不是借香草美人來憂懷時世？<br><br>楚辭就是楚歌，四面楚歌，淒楚之歌。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>