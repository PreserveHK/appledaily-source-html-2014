<html><header><meta charset="utf-8"><title>翁靜晶：輻射影響甲狀腺</title></header><body><h1>翁靜晶：輻射影響甲狀腺</h1><p>翁靜晶昨日在灣仔為新書《危險人物 XII》舉行簽書會，獲大女劉萬儀現身撐場，50歲的她並宣佈將於父親節當天正式退休：「揀父親節因為嗰日係劉師傅（劉家良）農曆死忌，之後要開始我人生新階段，唔想到80歲諗番以前係一片空白，趁青春去做自己想做嘅事。加上我又身體唔好，甲狀腺出問題，因為劉師博化療過程，令我受輻射影響有副作用。」她表示今後會為慈善機構擔任顧問，律師樓交由徒弟承繼。<br>翁靜晶自爆當初希望兩女繼承衣鉢做大律師，逼女兒讀法律，但萬儀讀到喊，萬儀說：「當初唔知咁辛苦，早知就唔揀。其實我冇呢方面興趣，但都完成咗拎咗牌，但我唔會做律師。我性格似爹哋，鍾意功夫，鍾意舉啞鈴做運動同創作。」<br>撰文：麥萍萍</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>