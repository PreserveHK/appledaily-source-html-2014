<html><header><meta charset="utf-8"><title>【電玩巡場】28吋4K芒　$5,999入手</title></header><body><h1>【電玩巡場】28吋4K芒　$5,999入手</h1><p>4K電視唔係唔好，不過最入門嘅40吋都要過皮一部，入場費真係有啲貴！電腦芒就唔同喇，最近黃金返咗隻Dell P2815Q，28吋行4K靚畫質，加多個機頂盒，睇電視同用電腦上網執相兩不誤喇！機價$5,999，係暫時入門4K顯示嘅超低價位，最近要換芒可以一諗。<br><br>正都電腦（深水埗黃金電腦商場地庫49,51,53,55號舖）</p></body></html>