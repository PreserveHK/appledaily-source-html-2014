<html><header><meta charset="utf-8"><title>隔牆有耳：元旦出巡　四萬笑住爭普選 - 李八方</title></header><body><h1>隔牆有耳：<br>元旦出巡　四萬笑住爭普選 - 李八方</h1><p>前政務司司長陳方安生牽頭成立嘅「香港2020」，喺元旦遊行總動員，沿途向市民大派寫有「我哋唔係蠢」嘅貼紙，呼籲市民留心政改諮詢文件嘅魔鬼細節，唔好咁易被政府呃倒。<br>咁有意思嘅貼紙，當然成為市民搶手貨，但負責派貼紙嘅陳太一樣好受歡迎，沿途成為活景點，行幾步就要停一停，被大批市民圍住搵佢合照；原本行喺隊頭嘅佢，因此行咗近兩個半鐘，仲喺灣仔隊尾咋。<br>好多市民話支持陳太選特首，有市民拎遊行「潮物」路姆西同佢合照，由耳環、唇膏、衫同手袋都襯到成身橙嘅陳太一律來者不拒，免費送上招牌四萬笑容為遊行人士打氣。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>