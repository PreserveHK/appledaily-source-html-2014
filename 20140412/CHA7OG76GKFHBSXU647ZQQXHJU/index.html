<html><header><meta charset="utf-8"><title>梁詠琪悼念伯樂黎堅惠</title></header><body><h1>梁詠琪悼念伯樂黎堅惠</h1><p>有時尚教母之稱的黎堅惠（Winifred）上月11日因乳癌惡化離世，終年46歲。昨晚其家人於上環The Space Gallery舉行私人追思會，梁詠琪（GiGi）、黃耀明與Rosemary等到場悼念。視Winifred為伯樂的GiGi一早抵達悼念，她說：「專登抽時間嚟，我未入行時Winifred搵我拍廣告，間接帶我入行，呢幾年大家各自忙，少聯絡，碰面會傾偈，當年《Amoeba》創刊號佢搵我拍封面，第一個封面女郎係佢畀我。咁後生就離開，真係好可惜。」<br>Winifred的妹妹黎曉靈昨晚說：「屋企人慢慢好番，喪禮已完成，家姐好支持環保同粉紅革命，我哋將帛金都捐晒出去。家姐係我嘅榜樣，我會延續佢嘅時裝夢。」而今、明兩天會舉行展覽，展出Winifred生前喜歡的時尚作品，一班好友為Winifred推出紀念冊，扣除成本後捐予粉紅革命。<br>採訪：馬建華<br>攝影：仇志德</p></body></html>