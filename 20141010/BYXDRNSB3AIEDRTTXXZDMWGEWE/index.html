<html><header><meta charset="utf-8"><title>失勢兩年　遭高Ling踢走膠面徐子珊：好耐冇見殼王</title></header><body><h1>失勢兩年　遭高Ling踢走<br>膠面徐子珊：好耐冇見殼王</h1><p>徐子珊和高圓圓昨日在中環出席「莎莎婦女銀袋日活動」記者會，對於有指咪神高海寧（高Ling）指獲老闆「殼王」陳國強賞識，工作量急增，曝光和得寵指數爆燈。遭高Ling踢走的徐子珊，未知是否因報道影響心情，驟眼看來狀態麻麻兼有點膠面。</p><p>寸嘴自嘲冇得撈</p><p>有備而來的子珊，甫見記者即謂：「放棄我啦！大家喺呢件新聞上都放棄我啦，我覺得好奇怪，又好好笑，兩年前都寫過，𠵱家又寫，兩年都捨棄唔到，係咪咁難捨難離呀？」問她是否因報道而感氣憤？她只謂：「我覺得好好笑，好funny！」記者提到報道寫她失勢，她又寸嘴自嘲：「失咗兩年喇，陰功囉，就嚟冇得撈！不過我一路都有劇出緊，希望今次分手就真係分到啦。」<br></p><p>高圓圓sweet到漏</p><p>問到子珊覺得自己地位在這兩年有否改變？她表示：「從來都冇地位，我同大家一樣都係合約藝員。」有否向陳國強談到這新聞？子珊謂：「老闆好耐都唔見一次，通常台慶。」此外，高圓圓於下月與老公趙又廷在台灣擺酒，她透露婚宴將於下月28日在台灣舉行，但度蜜月則未有時間：「我們要工作，都沒有時間。」有否生小朋友的計劃？圓圓不置可否的謂：「看看吧，我們都喜歡小孩。」至於之前合作拍攝電影的謝霆鋒，上月與王菲復合，會否祝二人「一生一世」？她扮聽不清楚，只大笑表示：「甚麼？甚麼？誰？霆鋒是好人。」<br>採訪：文國駿<br>攝影：陳志嵐</p></body></html>