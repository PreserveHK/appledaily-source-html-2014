<html><header><meta charset="utf-8"><title>兩地型男鬥高奧雲出術　踭贏城城</title></header><body><h1>兩地型男鬥高<br>奧雲出術　踭贏城城</h1><p>兩大型男郭富城與前英格蘭球星米高奧雲（Michael Owen），昨日於沙田馬場出席服裝品牌Kent &amp; Curwen活動，城城興奮到對奧雲大叫「You're so handsome（你好靚仔）」。兩大型男同台難免一比高下，論人氣，自然不相伯仲；論高大靚仔，報稱身高173cm的奧雲，鞋踭似乎高過報稱身高171cm的城城的鞋踭，最終他以「自信踭」一吋之差險勝梳了飛機頭的城城；而城城超強chok功又賣萌，論搶鏡度難分高下。<br>首次與城城碰面的奧雲受訪時說：「他（城城）很好、很友善，對賽馬很有熱誠。」他透露要與城城交流賽馬心得：「賽馬是我一大嗜好，但足球排第一，有時間都會投注。」第三次來港的他，退役後首次出席香港活動，早前曾帶女兒訪港。退役後奧雲要管理球隊、做代言人及陪家人，現時養近100匹馬。</p><p>城城望天台養馬</p><p>城城透露會再以個人名義抽馬，計劃叫「唱這歌」或「動起來」，會否叫奧雲請他去英國參觀其私人馬房？城城提議出機票食宿邀請奧雲來港拉頭馬，又羨慕對方有牧場養馬：「我想等隻馬退休後喺屋企個天台養，整埋真草皮，但唔知得唔得。最好有個大牧場，希望將來同太太仔女喺嗰度騎馬同BBQ。」惟單身的他自嘲是白日夢，又謂要在事業得到更多榮譽才娶老婆：「我唔可以話：『太太，你嫁畀我啦，我係舞台王者嚟㗎！』可以畀存摺佢睇，自己仲要努力儲錢，我都捱緊！」<br>洪金寶的愛駒崇山寶贏得紀念短途盃，洪金寶拖着女兒洪煦榆到場，又與彭于晏齊齊拉頭馬，是否孫仔洪大仁旺爺爺？洪金寶即笑言幾好，會否封大利是獎孫仔？他說：「唔使等新年，乜都畀晒佢。」同場還有許晉亨、孫大倫夫婦。另外，城城經理人小美前晚在微博分享團年飯相片。<br>採訪：林嘉慈<br>攝影：黃偉雄</p></body></html>