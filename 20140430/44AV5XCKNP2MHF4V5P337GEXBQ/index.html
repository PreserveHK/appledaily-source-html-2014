<html><header><meta charset="utf-8"><title>蘋果生活：每月續租趕絕大眾情味北角30年老粥店今結業</title></header><body><h1>蘋果生活：每月續租趕絕大眾情味<br>北角30年老粥店今結業</h1><p>【本報訊】在北角馬寶道扎根30年的大眾粥麵，終不敵重建逼遷命運，今日正式結業。堅持「真材實料」做食物的老闆佘標，雖然希望在區內另覓地方開業，但亦難捱天價租金，現已重開無望，這類誠意小店亦買少見少。<br>記者：魏嘉琳　龔蕙芝</p><p>早已有「隨時執笠」心理準備的大眾粥麵店老闆佘標，上周四接到業主通知下月不再續租後，仍難掩悲慟心情，「唔好再問，唔好傷得我咁透啦，我好眼淺㗎！」他眼紅紅說「唔捨得」，淚珠幾乎奪眶而出。<br></p><p>招牌三寶　街坊至愛
</p><p>事實上，北角馬寶道的重建消息早於十年前已傳出，多個單位陸續被收購，至前年大部份住宅已人去樓空，僅餘地舖勉強經營。租約亦由年簽改為每三個月續簽一次，至去年更要每月續簽，「今個月就諗下個月仲有冇得做。」佘老闆說。<br>以售賣白粥、油器和腸粉「大眾招牌三寶」而馳名的大眾粥麵，老闆佘標30年來堅持每日凌晨2時準備食材，單是白粥底就熬足三小時；腸粉米漿從不加粉，只用米磨，全部真材實料，售價卻仍然是大眾價，白粥、腸粉只售8元，油器一律7元。<br>除了招牌三寶，還有出名的自家製糭。可是突然「被結業」，之前已接的端午節糭定單，要趕及在日內向熟客交代，他苦笑說：「地產商做生意一定要搵最高利潤㗎啦，社會進步就會淘汰我哋啲老嘢，香港越來越少特色㗎喇！」<br>佘標笑言：「想為大眾整健康嘅嘢食，冇味精、冇添加劑。」因而取名「大眾」，於八十年代一擲30萬元在馬寶道開業；最風光時曾有兩個舖位，更批發油器到銅鑼灣利苑，高𥧌時有14名夥計。<br>然而難關不時找上門，先是1997年金融風暴，後有2002年北角邨清拆，「影響最大，冇咗好多人流，後來執咗一間舖」。之後同區又陸續有茶餐廳、連鎖食店開業，競爭激烈；但最難捱的要數2003年沙士，「嗰陣冇晒生意，糧都冇得出，睇住隔籬各行各業陸續執笠，真係心都驚」。<br></p><p>兩子落舖　投身家業
</p><p>沙士同年佘標捱出病來，小腿靜脈曲張要施手術，一度想結業，卻因此令兩個兒子偉業和偉亮投身家業，兒子說：「開頭係為幫輕屋企，但做做吓一家人親密好多，就算幾辛苦，都係我哋成長嘅烙印。」<br>不止價廉物美，小店的人情味亦是連鎖食店無可媲美，「有時食嘢唔只食味道，仲係感受」。食客張先生指，連鎖店機械式的招呼冷冰冰，一入一出猶如「監犯拎飯」。撐足30年的老顧客簡伯亦盛讚大眾照顧街坊，「咁多年都冇大幅加價，第時搬去邊，我都一定會繼續幫襯」。</p></body></html>