<html><header><meta charset="utf-8"><title>隔牆有耳：阿涂banner被大整蠱 - 李八方</title></header><body><h1>隔牆有耳：<br>阿涂banner被大整蠱 - 李八方</h1><p>全城市民噚日朝早𥄫實電視，當然唔係有神劇上演，而係幾乎個個電視台都直播警方喺啟晴邨追緝疑犯嘅過程，睇到個個屏息靜氣。疑犯最後吞槍自殺，事件先至告一段落，點知呢件事卻成白鴿黨涂謹申一個噩夢嘅開始，事關阿涂喺其後不停收到朋友傳嚟嘅相，質問佢點解有此獨特見解？原來張相係有佢大頭相嘅banner，原有內容卻被改成「強烈譴責警方出動飛虎隊，令犯人受驚作出自殺行為」。<br>阿涂睇到呢張大整蠱banner後頻呼大鑊；對於有人咁「有心」，快手到即刻改圖為佢「贈興」，真係「受寵若驚」。為免市民誤會，佢都出稿澄清banner係惡搞之作。</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>