<html><header><meta charset="utf-8"><title>中環在線：純官突做恒生獨董 - 李華華</title></header><body><h1>中環在線：純官突做恒生獨董 - 李華華</h1><p>鄭家純（純官）做緊新世界發展（017）、周大福（1929）等7間上市公司主席，本身已經好唔得閒，甚少幫其他上市公司做獨董，近日竟然無端端應承幫恒生銀行（011）做獨立非執董，即日生效。<br>除新世界系與家族有份投資嘅公司，純官只係做緊香港興業（480）獨董，而且係由1989年開始做，今次加入恒生都算畀面，如果明年恒生開股東會獲股東通過，任期至2018年。<br>恒生非執董陣容都有唔少地產界猛人，包括瑞安（983）主席羅康瑞、本月中加入嘅希慎（014）主席利蘊蓮。其實，另一間本地銀行東亞（023）同樣有一班大孖沙坐鎮，好似新地（016）老闆郭炳江同純官妹夫杜惠愷。<br>不過，咁多位嘅董事會出席率都麻麻哋，羅康瑞舊年6次會議中，只係到咗4次，郭炳江同杜惠愷就4次會只到咗3次。</p></body></html>