<html><header><meta charset="utf-8"><title>【壹週刊】金髮性感小偷遇著陸婦　摑到喊露埋bra</title></header><body><h1>【壹週刊】金髮性感小偷遇著陸婦　摑到喊露埋bra</h1><p>【壹週刊】早幾日有網民擺咗一條短片上網，標題係「強國女出國遇到外國女小偷......下場......」，片段一開始就見到個金髮外籍女士件衫被扯到露晒bra，之後佢就好狼狽咁整理衣衫，之後就聽到有強國女大聲講：「就是她！在她身上拿出來的一個包，她說没有没有！」另一強國女又跟住講：「剛剛我在後面，也是這個男士幫我才没有被她拿掉錢。」<br><br>跟住金髮女同強國女以一種唔知咩語言大聲爭論，講講吓強國女就發火又打又摑，雖然強國女只係用手同銀包做武器，但金髮女都俾佢哋打到手臂紅晒。強國女一路捉住金髮女唔俾佢走，點知金髮女突然想還擊，咁就慘了，強國女直情將金髮女推到瞓喺櫈上再喪毆打，本來食緊花生嘅旁觀者都忍唔住想勸停強國女。冷靜唔夠兩分鐘，強國女又火起，打到金髮女不停嚎哭。偷竊案就嚟變命案，呢個時候終於見到有疑似警察出現，但佢似乎冇意欲要制止佢哋，去到短片嘅最後，都只係見到強國女捉住金髮女坐喺度，希望最後唔會真係變命案啦。<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>