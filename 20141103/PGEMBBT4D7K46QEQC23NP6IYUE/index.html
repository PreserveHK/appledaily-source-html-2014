<html><header><meta charset="utf-8"><title>中環在線：財爺好頻撲　今日同陳德霖上京 - 李華華</title></header><body><h1>中環在線：<br>財爺好頻撲　今日同陳德霖上京 - 李華華</h1><p>財爺曾俊華呢兩個星期驛馬星動兼且好頻撲，上星期臨時臨急接替狼英，飛去歐洲出席貿發局嘅招商活動，周六日頭返到香港，聞說佢只係忽然醒起美酒佳餚巡禮就快完場，先至決定當晚走去行番轉，噚日佢又畀面梁錦松出席小母牛活動，今日下午就會同金管局總裁陳德霖、財經事務及庫務局局長陳家強上京嘞。<br>家陣成個孖屐都等緊滬港通開車，財爺喺呢個時候同埋陳德霖與陳家強上京，畀咗好多人希望㗎。<br>即使佢哋呢次上京，只係每年嘅慣性活動，三位每年都喺呢個時間北上拜會中證監、銀監會、商務部、人民銀行同國務院港澳事務辦公室嘅官員，講講最新金融狀況，今年嘅分別在於，中央似乎因為佔中而推遲滬港通開車時間，佢哋三位財金官員北上探吓口風，星期三回港時，點都應該有多啲聲氣話畀孖屐知卦。</p></body></html>