<html><header><meta charset="utf-8"><title>DIY通識：舊Tee變貓竇</title></header><body><h1>DIY通識：舊Tee變貓竇</h1><p>做貓奴一定要有手尾，收衫後胡亂放床尾，隨時變成貓毛刷或貓爪板！通常呢個情況下，就會有句說話湧上心頭：「件衫唔使要喇！」咁就啱喇！你可以將佢DIY成得意貓竇，好處係設計一定合你style，而且材質一定合時令季節；今次示範用的行山透氣tee，就做出唔焗疏氣貓竇效果，如果冬天你的羽絨大褸成了爪下亡魂，亦可換裝成保暖super warm貓竇，基本DIY時間約需半個鐘，設計與街邊貨絕對不一樣。<br>攝影：伍慶泉<br>貓模特兒：哥哥<br><br>材料：<br>舊tee、舊地毯、15×18吋木板、30吋長粗身鐵線、4分螺絲9粒（連絲帽）、雙面膠紙、膠索帶2條、膠腳４個</p><p>工具：<br>電鑽、釘槍、各類鉗子<br><br>小貼士：<br>材料中最貴可能是木板，不過一般木行門口都會有碎料木材，買差不多尺寸即可，市價約$10至$20。</p><p>肥通點評</p><p>最近家中小貓經常伸脷，獸醫說是有點過熱問題，買了吸熱墊牠愛理不理，需知貓貓最愛捐窿捐罅，所以用爬山透氣tee做貓竇；結果貓貓極之喜愛，可能用了主人的衣物，令貓貓感到親切。</p></body></html>