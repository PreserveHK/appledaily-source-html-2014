<html><header><meta charset="utf-8"><title>港視復工　開劇拍末日</title></header><body><h1>港視復工　開劇拍末日</h1><p>【維基開台倒數167日】自王維基於去年底宣佈香港電視成功以1.42億港元向中移動香港購入有廣播執照的子公司，將港視播映平台轉為流動電視，並擬於7月1日啟播後，港視正陸續恢復製作節目，幾乎「難產」的劇集《天網》亦預計在3月復工。<br>除中途叫停的劇集繼續拍攝外，港視創作部早已完成部份劇本，隨「翻生」而見天日，其中五集單元劇《末日+5》（暫名）於明日開拍，拍攝期預計約一個月，五個單元名為《承諾》、《復活》等，演員包括有「港版半澤」陸駿光、張松枝、劉玉翠、潘燦良、王宗堯、麥子樂、龔慈恩、陳家樂等。透過五個獨立的單元故事，讓大家接觸世界末日這個命題，從而反思人類最基本甚至大家早已忽略的事物，例如親情、友情、愛情，以末日為題材，可算是近年電視台的大膽嘗試。</p><p>劉玉翠考慮續約</p><p>有份拍攝的劉玉翠前日在電話中說：「末日咁超現實嘅題材未拍過，好新穎，雖然只得一場戲，講垂死嘅我末日前錄段片畀我青梅竹馬嘅朋友，只對住鏡頭做戲，好有挑戰性。」原來阿翠拍罷此劇便跟港視完約，正在傾續約問題，阿翠坦言：「續唔續睇條件決定，𠵱家又有港台數碼電視，兩個新免費電視，係需要唔同類型、年齡嘅演員，港視勝在可以拍其他電視台，自由度大啲，會優先考慮，如果傾得成，會開工開到9月。」<br>採訪：朱小寶</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>