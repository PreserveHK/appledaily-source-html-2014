<html><header><meta charset="utf-8"><title>洪欣怕辛苦唔生</title></header><body><h1>洪欣怕辛苦唔生</h1><p>洪欣和黃婉君（Rosanne）昨日於觀塘apm出席「摩登肥皂藝術展」，洪欣今年2月為老公張丹峰誕下個囡囡，見她以大露背示人，她說：「我未收晒身，仲有10幾磅未減，不過湊女好辛苦，因為我落手落腳，好似前晚雖然老公有幫手，但餵夜奶都冇瞓過。」<br>洪欣稱為免太辛苦，一開始已決定不餵人奶，現時出來工作都當是休息，至於會否再生？她即說：「收工喇，除非再有意外，但唔喺計劃之內。」她稱每年母親節大仔都有買禮物，看看今年有甚麼驚喜。此外，Rosanne被問有傳妹妹Race（黃婉佩）與向佐復合，她說：「問番佢啦，開心就好。」問她有否見過向佐？她稱當對方是細佬，大家是朋友及有聯絡。<br>採訪：溫敏芝<br>攝影：陳順禎</p></body></html>