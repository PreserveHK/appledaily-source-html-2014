<html><header><meta charset="utf-8"><title>體壇拾趣：禾琪「第一次」多得麥艾萊</title></header><body><h1>體壇拾趣：<br>禾琪「第一次」多得麥艾萊</h1><p>究竟再見仲係咪朋友呢？呢條世紀IQ題，相信高爾夫球1哥麥艾萊同靚女網球手禾絲妮雅琪都唔識答。呢對前體壇癡男怨女雖然喺年中分手收場，但到𠵱家似乎都係離唔開對方，仲成日俾人炒埋一齊嚟講。話說前幾日麥艾萊去睇欖球嗰陣，球場播咗首同禾琪個英文名Caroline撞到正嘅《Sweet Caroline》贈興，搞到佢鬼咁尷尬。<br>唔知禾琪係咪睇到篇報道之後一時感觸，拍咗條打golf嘅片擺上instagram「回應」（右圖）；睇片見到禾琪練揮桿唔單止姿勢十足，佢聲稱第一次嘗試就已經打到成200碼咁遠㖭！但佢講嘅「第一次」，應該係講緊嗰朝第一次嘗試箒，因為麥艾萊以前點會冇過佢兩招吖。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>