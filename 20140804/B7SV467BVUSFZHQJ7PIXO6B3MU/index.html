<html><header><meta charset="utf-8"><title>文恩澄遭過橋抽板激氣</title></header><body><h1>文恩澄遭過橋抽板激氣</h1><p>歌手文恩澄（Rannes）逃離娛樂圈轉做廣告，怎知遇到無良agency過橋抽板，Rannes昨在電話氣憤說：「有間agency主動搵我合作，我本身淨係做製作，講明諗橋要加錢，佢哋就用『中咗大家都有工開』叫我幫手，我諗條橋真係中咗，點知佢哋就搵咗第二間production house，我真係好嬲，條橋我諗但唔畀番我做，仲要我冇收錢。」<br>其後Rannes據理力爭，對方終應承給她創作費，怎知卻有人要她給回佣，Rannes激氣說：「其中一個人私下話公司俾2萬creative fee我，要我回佣5,000畀佢，我都冇所謂，點知𠵱家廣告都出埋街，佢哋全部冇晒影，錢真係事小，佢哋唔尊重創作同利用我嘅信任，我真係嬲得好緊要。」<br>採訪：皓騫</p></body></html>