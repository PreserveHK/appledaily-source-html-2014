<html><header><meta charset="utf-8"><title>可嵐遭家暴　好友支持離婚</title></header><body><h1>可嵐遭家暴　好友支持離婚</h1><p>現年28歲的歌手可嵐，被揭遭結婚4年開日本餐廳的丈夫尤子威家暴，早前她接受本報專訪時，表示因為老公每日早餐喜歡飲一杯咖啡，所以決定學沖咖啡，更考牌成為人妻咖啡師，估不到，一切都是煙幕，為了維持一個完整的家，可嵐不時在微博上載一家親的生活照營造一個快樂的家庭，她對人歡笑背人愁的心情，真是苦不堪言。<br></p><p>遭夾手扯頸報警</p><p>昨日有報道指可嵐家中不只一次發生家暴，警察亦曾經上門調停，最近一次還在上月初，可嵐被大門夾爆手，頸部有拉扯造成的傷痕，她為了兒子人身安全，終於忍無可忍決定離婚。因為可嵐昨日不在港，故安排今晚9時在尖沙嘴召開記者會，向公眾交代，可嵐亦透過WhatsApp回覆本報查詢是否開記招交代家暴事件，她回答：「Yes。」<br>可嵐為了兒子，亦避免家暴再次發生，決定離開，得到不少好朋友的支持，雨僑跟可嵐由08年新人開始認識，之後成為好朋友，對於可嵐的事，雨僑略有所聞，她昨日接受本報電話訪問時說：「其實大家都互相傾吓感情，開心唔開心嘅嘢，嗌交嘅嘢一定會聽聞過，咁但係始終人哋家事唔會畀意見，不過我知道佢選擇要離開一個會傷害佢嘅人，咁無論佢決定係乜嘢，我都會支持佢。」<br></p><p>雨僑：條路唔易行</p><p>雨僑表示聞說可嵐開記招交代事件，她說：「我都略有所聞佢呢幾日會有啲嘢同公眾交代，但係無論係乜都好，我一定支持佢決定，因為喺我心目中佢都係一個好努力嘅人，佢又啱啱參加咗一個內地歌唱比賽，有個小朋友條路都唔容易行。」<br>雨僑仲話：「我自己唔係有好多嘢幫到手，但係一定會出力，如果佢需要任何化妝品，護膚品，我可以所有嘢都送畀佢，不過呢啲嘢可能對佢來講未必係太重要，希望佢保持正面。」<br>採訪：楊潔雯</p></body></html>