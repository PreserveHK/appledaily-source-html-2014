<html><header><meta charset="utf-8"><title>俄超攻略：辛尼特主W好「拿」手 - 青蛙仔</title></header><body><h1>俄超攻略：<br>辛尼特主W好「拿」手 - 青蛙仔</h1><p>周六俄超爆發榜首大戰，由1哥辛尼特（圖）主場對2哥莫斯科戴拿模。辛尼特人腳強，加上開季至今表現對辦，故主W可捧。（球賽編號：星期六59；now670台今日10:30pm直播）<br>由葡萄牙少帥波亞斯領軍的辛尼特，今季首場比賽雖於歐聯外以0:1敗走AEL利馬素，但之後9場全勝並入25球及僅失2球。周六迎戰戴拿模，他們雖有中場泰摩斯卓克及前鋒侯克分別因傷缺陣及上陣成疑，但前者非正選，後者的位置可由荷西朗頓填補，影響未算太大；而且，眾主力如加雷、查維加西亞及韋素等都可披甲，故人腳夠贏戴拿模。<br>戴拿模開季後頭10場比賽取得7勝2和1負。儘管他們陣中不乏有份量的球員，例如高哥連、諾保亞及華布拿等，惟整體實力始終不及辛尼特，加上有中場主力尤素普夫停賽缺陣，實力或受損。而且，他們近3次訪辛尼特成績1勝2負。故此，辛尼特有力取10連勝。文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>