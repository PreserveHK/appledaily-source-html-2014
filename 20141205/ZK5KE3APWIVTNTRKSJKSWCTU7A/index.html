<html><header><meta charset="utf-8"><title>【壹週刊】全球最大姆明café　小肥肥一族陪你食飯</title></header><body><h1>【壹週刊】全球最大姆明café　小肥肥一族陪你食飯</h1><p>【壹週刊】香港七八十後的集體回憶「小肥肥一族」，適逢其作者Tove Jansson誕生100週年紀念。<br><br>日本那邊將以姆明做主題的Moomin Cafe首次搬到海外，進駐香港。香港店比起東京、福岡店更大，暫時係全球最大。<br><br>由於cafe係長駐，發揮空間更大。一踏進cafe，柔和燈光配木枱木椅，牆上掛着小裝飾，原來是仿照姆明家來設計。<br><br>餐廳內又有不同場景，如史力奇和姆明平日傾心事的小橋，好似置身劇集中。<br><br>服務方面也跟足日本做法，每張枱都有個姆明家族成員陪住你，就算得一個人食飯都冇咁寂寞。店員會不時走來更換成員，仲會親切地對你講「姆明有事要做喇，不過亞美想搵你玩呀。」<br><br>食物方面，熱香餅一定係推介，香港限定，姆明媽媽最拿手的料理之一，亦係姆明的最愛！鬆軟煙韌，味道香甜。每order一份，還附送小陶瓷公仔一個。<br><br>未入餐廳，LCX商場內亦已有數個影相位，月夜下，史力奇坐在樹精旁邊吹起口琴、cafe門外有三隻大木船，還有應節的姆明和聖誕樹。餐廳旁又設精品店，產品以廚房餐具、食物為主，又香港限定的熱香餅。一眾fans應該會幾滿意。<br><br>MOOMIN CAFÉ海港城．LCX<br>地址：九龍尖沙咀海港城海運大廈三樓LCX 32號鋪 電話：2730-0963<br>營業時間：5/12正式開張，11am-10:30pm<br>精品店營業時間：10am-10pm<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>