<html><header><meta charset="utf-8"><title>處處開火：對白嘲諷時弊</title></header><body><h1>處處開火：對白嘲諷時弊</h1><p>《那夜凌晨，我坐上了旺角開往大埔的紅VAN》講述主角游梓池（黃又南飾）凌晨乘van回家，經過隧道後車外所有人消失，而車內17人則逐一死亡……而陳果的電影版充滿政治隱喻，諷刺時弊。</p><p>暗諷假普選</p><p>又南收到身處不同時空的女友顏卓靈來電，林雪問2018年有何不同？任達華說：「2017有普選，同之前內定唔同！」林雪說：「我想知2018邊條X樣做特首。」暗諷香港沒真普選。</p><p>港人遭同化</p><p>任達華提議玩長話短說：「香港人興學國內人玩簡單，春節晚會叫春晚，神州7號叫神7，你班青春一代叫春『代』啦！」暗寸有港人被內地人同化。</p><p>暗喻港有毒</p><p>陳果將香港暗喻為大埔，電影尾段講倖存者出九龍，眾人回憶在大埔的生活，JM說：「大埔係咪有毒？係咪一定要離開！」似暗示香港有毒，新一代逼於離開。</p><p>玩寸前政府</p><p>電影尾段眾人在超市掃防毒裝備，不過勁low tech，李璨琛說：「乜咁多董太呀？」寸爆當年前特首董建華的太太那經典防護look。</p></body></html>