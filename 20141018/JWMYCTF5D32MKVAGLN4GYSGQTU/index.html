<html><header><meta charset="utf-8"><title>【壹週刊】60年代懷舊潮　Gucci首推男裝女著</title></header><body><h1>【壹週刊】60年代懷舊潮　Gucci首推男裝女著</h1><p>【壹週刊】近幾年時裝潮流都係興返舊look，唔好以為舊嘢就好old school，一啲都唔會，你睇下Louis Vuitton、Saint Laurent同Valentino嘅秋冬系列，揉合有60年代流行嘅設計，迷你裙、斗篷、束腰傘裙、格仔、幾何圖案，不知幾有型有款呀！<br><br>另外，60年代係男女平等文化革命爆發期，女士放棄著長裙同埋累贅嘅裝飾，會揀著男性化嘅套裝同褲裝，好似Gucci秋冬系列咁窄身嘅西裝，一樣可以扮瀟灑！<br><br>如果配合埋60年代嘅潮流icon：Twiggy，佢個短髮，加埋鮮明眼影同誇張眼線嘅mod look，就真係打扮得入型入格喇。<br><br>潮流真係無得抵擋，最近有一位意大利裔攝影師Carlotta Cardana突然諗到搵一批著懷舊look嘅情侶影相，相中個個都係mod look打扮，叫做「Mod Couples」，兩個人一齊咁樣出街，實引起唔少注目眼光喇。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>