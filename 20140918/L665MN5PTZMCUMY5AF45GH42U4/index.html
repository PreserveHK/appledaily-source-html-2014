<html><header><meta charset="utf-8"><title>樂香園：中石化打貪得嚟有得分 - 海迪</title></header><body><h1>樂香園：中石化打貪得嚟有得分 - 海迪</h1><p>中石化（386）出售銷售公司近30%股權一案，日前終於揭盅，除了之前吹大咗個估值，導致最終出爐價格令市場失望外，25名入股投資者組合，亦一樣讓大家感到相當不以為然。中石化作為國企改革「樣辦」之一，本以為會引入一啲對管理、或者策略上有幫助的同行，甚至背景強勁的投資者入局，認真提升中石化銷售業務表現。<br>點知最後出來的投資者，幾乎清一色是內地基金、保險公司、民企老闆嘅投資旗艦，甚至仲有三、四位投資者，根本就是國企來的。說好的「實現市場開放」呢？<br>這班純財務投資者，希望趁中石化銷售業務日後上市的時機，賺股息、賺升值，套現一筆的意圖，實在太明顯。這難免有點削弱市場對整場「國企改革show」的信心。不過，買國家隊，有時只需講一個字：「你信定唔信？」。你如果信習近平會不惜一切代價打貪、直至取得成功的話，咁你買啦。<br>海迪有友人對國企改革的成效，相對比較樂觀。他說，以往貪腐風氣盛行，導致國企很多盈利唔知去晒邊。以中石化銷售業務為例，去年做近1.5萬億人仔生意，盈利卻只得250億元，純利率1.6%。如果打貪、高管減埋薪有效，其實改善吓盈利能力，都唔係咁難啫？貪？仍是要貪的，但起碼會透過股市、谷高市值然後來貪，即街外人起碼叫有得分囉。<br><br>海迪</p></body></html>