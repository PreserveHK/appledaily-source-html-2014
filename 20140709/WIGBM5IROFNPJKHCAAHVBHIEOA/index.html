<html><header><meta charset="utf-8"><title>馮仁昭四圍超：偷啜翻版謝安琪盛品儒遭女友狠飛 - 馮仁昭</title></header><body><h1>馮仁昭四圍超：偷啜翻版謝安琪<br>盛品儒遭女友狠飛 - 馮仁昭</h1><p>盛品儒「眾所周知」去灣仔面試，順便偷食𡃁模斷正，而佢女友太陽城集團主席周焯華、人稱「洗米華」嘅表妹蔡一鳳，噚日即刻斬纜嗌分手。據蔡一鳳密友透露，佢兩個之前已經分過手，但盛品儒咬住唔放，不過經過今次偷食斷正曝光，復合就應該無望。<br></p><p>心情靚借勢宣傳</p><p>仲想話搞生意，大展拳腳嘅盛品儒，噚日被女友狠飛嘅佢，就係facebook轉貼本報連結話：「今次大鍋（鑊）了！不過順便宣傳鐵將縱橫！」噚日致電甩拖後嘅盛生，佢今次真係冇聽電話喇！<br>最搞笑係天生媾女狂盛品儒前日接受本報訪問之後，若無其事咁拖蔡一鳳去緋聞人妻黎虹讌嘅23周年結婚紀念飯局，人前人後，都狀甚恩愛，點知凌晨過後，暴風雨光速降臨，女友要急急割席，以免影響聲譽。</p><p>至於盛品儒偷食對象，有讀者報料話係𡃁模組合Super Sexy Hero（SSH）嘅成員郭奕芯Ashina，話佢似𠵱家好熱嘅人妻謝安琪，仲話有對好勁嘅33C胸器，難怪盛品儒飲多兩杯會色心起。<br>撰文：馮仁昭</p></body></html>