<html><header><meta charset="utf-8"><title>【壹週刊】【霏雲蕩馬記】上最高點$70睇晒檳城</title></header><body><h1>【壹週刊】【霏雲蕩馬記】<br>上最高點$70睇晒檳城</h1><p>【壹週刊】之前幾集跟雅霏同小雲遊馬來西亞，都離唔開個「食」字。呢集一於暫時「收口」，擘大啲對眼，去欣賞檳城迷人嘅風光！<br><br>第一站去到位於鶴山山腰嘅極樂寺（Kek Lok Si），寺廟喺 1893 年建成，迄今已經有百幾年歷史。寺內擺放咗唔同許願彩帶，每隻顏色代表唔同願望，大家可以喺度許番個願！之後再登上寺內嘅萬佛塔頂，眺望檳城風光。<br><br>嫌唔夠喉？咁就要去位於檳城中部偏北嘅升旗山（Penang Hill），搭10分鐘纜車就上到山頂，呢度有成海拔八百幾公呎高，屬檳城最高點，喺度可以更宏闊咁飽覽檳城景致。入場費大約馬幣30蚊，即係港紙約70蚊，都幾抵架！<br><br>上完山，喺時候要腳踏實地喇！小雲同雅霏行番出市區，竟然覺得入咗去時光隧道！其實檳城同香港一樣，都曾經係英國殖民地，而馬來西亞政府又致力保存檳城富特色嘅建築群，喬治市更加被列入世界文化遺產名錄。所以行喺條街度，真係有啲似返番去五、六十年代嘅舊香港。小雲同雅霏都忍唔住影咗好多相留念！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>