<html><header><meta charset="utf-8"><title>隔牆有耳：伯樂教你揀好馬 - 李八方</title></header><body><h1>隔牆有耳：<br>伯樂教你揀好馬 - 李八方</h1><p>新年除咗去拜年𢭃利是，去睇展覽都係一個唔錯嘅活動。中大文物館同中大中文系合辦咗「馬年說明」展覽，展出約50件由漢朝至清末民初同馬有關嘅展品。大家都知伯樂係古時嘅馬評人，但大家又知唔知伯樂點睇得出一匹好馬？參觀完你就知。</p><p>中大中文系系主任何志華教授話，今時今日講起馬，唔少人都以競賽、賭博嘅眼光去睇，實情中國人早就對馬充滿感情，譬如將馬喻為六畜之首、視馬為知音。正因為古代人用唔同角度睇馬，所以伯樂得出頭細、頸粗、豎耳就為之好馬，加上以前啲馬不時要上戰場，所以大部份都係肥肥哋，等佢哋可以孭得重啲。場內亦介紹好多同馬有關嘅成語典故，好似「白駒過隙」、「輕裘肥馬」等，大家不妨喺3月16日之前去中大文物館參觀，全場放題免費睇，不過逢星期四同埋公眾假期休館㗎。</p></body></html>