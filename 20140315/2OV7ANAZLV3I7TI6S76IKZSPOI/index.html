<html><header><meta charset="utf-8"><title>網事力場：少爺占笑人變方「葛」</title></header><body><h1>網事力場：少爺占笑人變方「葛」</h1><p>胡鴻鈞之前俾網友取笑由方角面變為尖面，網友仲惡搞話佢「削骨還父」，點知令佢喺網上爆紅。快將為人父嘅DJ少爺占，唔知係咪見胡鴻鈞咁火紅，近排成日喺網上貼相扮方面人，仲留言話自己係「方星人」，網友就留言話佢係取笑胡鴻鈞，另外有網友話方角面嘅佢有啲似葛民輝。</p></body></html>