<html><header><meta charset="utf-8"><title>膠燈討論區：着老翻緊記低調</title></header><body><h1>膠燈討論區：着老翻緊記低調</h1><p>祥　Hi：肥頭，呢件就係你喺淘寶淘嘅阿根廷翻版波衫啊？<br>肥　頭：係啊，百零蚊咋，各位，像真度高唔高先？<br>艇仔張：轉個圈望吓，其實ok似嘅，啲字啊、徽章都唔覺得假，係啲布料顏色爭啲囉，但起碼好過隔籬街嗰啲，連個贊助商都印錯。<br>祥　Hi：仲唔畀我搵到破綻，你心口嗰兩粒星，呢隻角崩咗喎，哈哈。<br>大食肥牛：所以着老翻最好唔好周圍講，人哋質疑你，你咪話泰版囉！<br>肥　頭：係嘅，牛哥，難得你喺度，問吓你今晚有咩心水？<br>大食肥牛：阿根廷讓平/半，要上盤啦！<br>祥　Hi：咦，師父，唔明喎，荷蘭下盤唔係好啲咩？阿根廷（圖）之前咁多場波都好少開到上盤，呢場五五波，點解唔買。<br>大食肥牛：上場對比利時讓平/半咪開咗囉，呢場波荷蘭受讓平/半，仲要幾低水吓，我覺得好多人落飛買荷蘭。<br>艇仔張：牛哥，我就覺得最緊要係阿根廷實力未見底，今場又有阿古路復出，加埋荷蘭8強要互射12碼先贏哥斯達黎加，點計都划算。<br>肥　頭：呢場我覺得可以玩「先發事件」，推介5.5倍尹佩斯「被罰黃牌」。佢上場波都躁躁地，肯定唔妥洛賓打得好過佢，呢場一定扯火。<br>艇仔張：咁就要睇吓啦！</p><p>人物介紹：</p><p>德叔－－旺角茶仔老闆<br>肥頭－－吹水怪<br>祥Hi－－肥頭屋村老友<br>福嬸－－茶餐廳侍應<br>艇仔張－－扮專業賭友<br>大食肥牛－－賭精一名，命中率甚高</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>