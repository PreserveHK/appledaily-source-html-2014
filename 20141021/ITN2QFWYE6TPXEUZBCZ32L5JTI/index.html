<html><header><meta charset="utf-8"><title>中環在線：比亞迪王傳福　謀變身IT人 - 李華華</title></header><body><h1>中環在線：<br>比亞迪王傳福　謀變身IT人 - 李華華</h1><p>Apple Watch同Google Glass掀起智能穿戴式產品熱潮，連汽車製造商比亞迪（1211）老闆王傳福都想分一杯羹，想由廠佬變身IT人，推出智能手錶、智能眼鏡，一次過「參考」晒蘋果、Google兩間科網巨企嘅創新產品。<br>工業大學畢業嘅王傳福不時都會畀啲「驚喜」股民，佢當年只係做手機電池起家，後來無端端買間車廠返嚟，計劃進軍電動車市場，可惜一路唔算做得起，舊年初仲要公開認衰，承認汽車業務喺銷售渠道、品牌宣傳同埋品質三方面都犯錯。不過，呢啲挫折冇影響佢繼續發揮創意。</p><p>研發智能手錶</p><p>有內地網站就引述比亞迪汽車內部人士指，比亞迪研發緊智能產品，智能手錶最快明年有得賣，𠵱家已經研發出雛形版本，功能主要係對應比亞迪旗下汽車，可以遠程開關車門、開關冷氣、撻着引擎等等，可以方便用家節省幾秒。硬件方面，就配備液晶屏幕，可以打電話、傳短訊、導航。</p><p>【直播學聯政府對話】<br>時間: 周二下午6時<br>雨傘革命:  http://umbrella.appledaily.com <br>YouTube:  http://bit.ly/umbrellalive </p></body></html>