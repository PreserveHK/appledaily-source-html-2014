<html><header><meta charset="utf-8"><title>抗爭學生：爸媽，盼你們諒解</title></header><body><h1>抗爭學生：爸媽，盼你們諒解</h1><p>【本報訊】政權與催淚彈逼學生走上街頭，每天要面對反佔中暴徒指罵，但至親的不諒解，才令他們最難受。中四學生為留守街頭，與父母形同陌路人，即使被雙親「斷糧」，寧願每日食少餐，都要政府道歉交代；大學生因留守與母親冷戰，但仍盼家人看見自己爭取普選決心。十多天內，這群青年已悄悄長大，只想給父母幾句話：「令到你哋擔心對唔住，希望你哋諒解，支持我哋嘅信念。」<br>記者：譚靜雯　盧勁業　鄭啟源<br><br>在9.28當日，16歲的李同學身上只有眼罩，卻走在最前線，抵擋瘋狂發射催淚彈的防暴警。暴力鎮壓令他懼怕，但無阻他守護香港的心，當日轉戰銅鑼灣，昨已經留守在銅鑼灣14日。李同學父母十分支持梁振英治港，梁振英當選那年，更「榮幸」獲梁振英家訪。李同學走上街頭，父母極力反對，「好危險㗎，你唔好同佔中嘅人一齊，你會冇晒前途，𠵱家讀書算啦」。</p><p>被斷生活費　「慳啲使都要嚟」</p><p>過去兩星期，他與爸爸形同陌路，「以前我出門口前佢會叫我飲杯水，𠵱家只係望吓我，然後擰轉面就走」。他曾向父母解釋上街的原因，「最終都唔work，就算我畀警員放催淚彈嗰啲片佢哋睇，佢哋只係覺得係假新聞」。<br>父母為了阻止他上街，連續兩星期拒絕給生活費，「屋企斷咗我兩星期嘅生活費，我會用積蓄，再慳啲使，有時買支嘢飲當食飯，或者唔食飯，慳番啲錢搭車嚟呢度。我只想做我覺得啱嘅事，我要堅持每日都要嚟呢度，好過去玩，去蒲」。<br>站在街頭體驗更多，也更懂得父母的愛，明白父母擔心自己：「但好想話畀我阿爸阿媽聽，我出嚟唔係冇原因，唔係玩，希望你哋諒解，如果激嬲你哋好對唔住。」</p><p>理大三年級學生Candy自警察施放催淚彈後，就與同學到金鐘聲援，但從此與媽媽陷入冷戰期。她指媽媽認為佔領街道會「阻人搵食」，甚至認為她「湊熱鬧，朋友叫出嚟就出。」最終二人吵架收場。母親始終關心：「你去金鐘去得咁勤力做乜？仲辛苦過返工。」她當然明白媽媽的苦心，但亦希望母親看到政府的涼薄，終有一天與她一同爭取真普選。應屆DSE考生吳同學及劉同學兩人在警方施放催淚彈當日和翌日就來到干諾道中。他們家人雖不滿政府驅散學生手法，但對佔領街道成效期望不大。<br>劉同學只希望家人明白，幾十年後的未來是屬於她們，她們如此着緊地出來參與這場屬於她們的革命，守護年輕人的未來，希望有一天家人亦會到場支持。</p></body></html>