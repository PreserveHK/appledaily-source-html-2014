<html><header><meta charset="utf-8"><title>規格被嘲停留在2012年</title></header><body><h1>規格被嘲停留在2012年</h1><p>【本報訊】蘋果推出新一代iPhone，更大屏幕與更好效能受多方盛讚。但有網民則指新機規格追不上其他大廠旗艦機，更有人搬出2012年推出的Google「親生仔」Nexus 4作比較，嘲笑其使用「二手科技」。香港資訊科技商會榮譽會長方保僑指，硬件更新升級風險高，蘋果現時只能靠軟件維持優勢。</p><p>只與自己比較恐變Nokia</p><p>iPhone 6所謂新特色，如4.7吋IPS屏幕、800萬像素相機、NFC功能，其實與2012年由LG生產的Nexus 4相若，難怪網民改圖嘲諷「歡迎來到2012年！iPhone 6對手竟是 Nexus 4？」再將其與上周公佈的Samsung Galaxy Note 4及Sony Xperia Z3比較，更令人慨嘆蘋果對手機一成不變。<br>資深「果粉」方保僑承認，蘋果目前在硬件上並無優勢，「以前會講好多Number，好似Retina出嘅時候講幾多幾多dpi（屏幕解析度）」，昨日公佈時已絕口不提，與其他手機「一拍埋比就輸晒」。他形容現時蘋果與當年的Nokia相似，只與自己前一代作比較，「總之比上一部好就得，你就照用啦」。<br>方指出，iPhone不少硬件如屏幕、處理器等都由其他工廠代工或協助製作，若要更新升級，「一嚟人哋產能未必應付到咁大量要求，二嚟又驚反應唔好蝕錢」，寧願在軟件方面着手。但他稱隨軟件需求提高，硬件追不上時代的弊端陸續浮現，「你見到𠵱家彈App多咗，根本得1GB RAM係唔夠用」。不過，方認為Apple Watch或可扳回一仗，「你唔洗吓吓攞手機出嚟先睇到Message，又唔會咁易Miss call」。</p></body></html>