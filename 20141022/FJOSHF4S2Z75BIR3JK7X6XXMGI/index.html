<html><header><meta charset="utf-8"><title>被傳曾墮胎吳若希：冇呀唔答得</title></header><body><h1>被傳曾墮胎<br>吳若希：冇呀唔答得</h1><p>吳若希自狠批佔中後，負面新聞不絕。昨日有報道指屬「世界女」的吳若希跟稱呼做「爸B」的現任老闆何哲圖關係良好，又與叫「爹哋」的前經理人戴榮添（Simon）關係密切，吳若希經「爹哋」介紹認識成龍，在今年年初成龍擺60大壽時，入行短短幾年的吳若希已成為坐上客。<br>傳聞吳若希已經是成龍的契女，所以後台夠硬，而且近年工作機會倍增，又忽然富貴，租住4萬元何文田千呎豪宅，自駕80萬Range Rover。昨日記者致電吳若希求證，她否認是成龍契女：「唔係呀！唔答得你呀！」對於坊間傳聞她曾經墮胎，吳若希亦否認說：「冇呀！唔答得，唔好意思！」<br></p><p>多謝網民搵舊相</p><p>前日吳若希更有疑似床照、跟前男友親熱相和泳衣照流出，不過，似乎未有影響她的心情，還更新微博留言道：「多謝大家幫我搵番啲相，有啲連我自己都冇back up到，𠵱家完整了我的人生。為了慶祝找回我人生碎片，今晚和媽咪、弟弟仲有表弟一齊食蟹！」而吳若希的老闆何哲圖昨日在香港仔出席活動，對於有泳衣照流出，追問當時吳是否「私影妹」？他力撐愛將並說：「唔係，佢話係細個幫一個攝影師朋友去影，只係貪玩影低啲比堅尼相！」再問會否擔心更激的咀仔相曝光？他又說：「我諗嗰個係佢舊男友，後生仔女拍拖好正常，藝人都要有自己空間。」<br>採訪：皓騫、溫敏芝</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>