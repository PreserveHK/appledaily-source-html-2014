<html><header><meta charset="utf-8"><title>憶蓮、恭碩良抗議被爆婚訊</title></header><body><h1>憶蓮、恭碩良抗議被爆婚訊</h1><p>現年47歲的林憶蓮和36歲的恭碩良（Jun）打得火熱，有傳Jun不但登堂入室搬往女友的赤柱獨立屋居住，還冧掂憶蓮與前夫李宗盛所生的15歲寶貝女李喜兒。<br>本來抗拒哎吔後父的喜兒，因Jun投其所好教她打鼓、彈結他，令反叛的喜兒慢慢接受，甚至憶蓮都決定再婚二度做人妻，兩人計劃於8月拉埋天窗，共組新家庭。</p><p>女兒做伴娘</p><p>有指憶蓮對Jun死心塌地，不但願意大方公開姊弟戀，名氣大過男友的憶蓮，在事業上更千方百計扶男友一把。盛傳月前憶蓮推出廣東碟《Re-Workz》，就不理唱片公司反對，堅持由Jun開設的Mofo Music負責大碟製作，而且每次開騷更御用男友打鼓，實行全力催谷男友錢途。<br>傳聞戀愛大過天的憶蓮，決定投入第二段婚姻，計劃於8月再做人妻，還希望在紐約讀書的喜兒放暑假返港做伴娘，Jun也為娶憶蓮為妻銳意洗底，事關三年前他的前女友在澳門疑遭醫生非禮，Jun揮拳打爆醫生眼眶，去年被判傷人罪成，月前Jun提出上訴，希望在婚前打甩案底。</p><p>出街只講鼓</p><p>昨日憶蓮和Jun至截稿前都沒回應，未知是否以無聲向傳聞作出抗議，Jun的好友、LMF鼓手Kevin接受本報電話訪問時，坦言從未聽聞Jun講過要結婚，Kevin說：「唔知，冇聽過，我未親眼聽到同睇到係唔信，冇聽佢提過結婚，我哋都係講鼓佬，男仔出街都係講鼓。」<br>採訪：皓騫</p></body></html>