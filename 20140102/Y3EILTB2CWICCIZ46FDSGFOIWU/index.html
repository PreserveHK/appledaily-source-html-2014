<html><header><meta charset="utf-8"><title>隔牆有耳：海怡補選　熱門休戰去遊行 - 李八方</title></header><body><h1>隔牆有耳：<br>海怡補選　熱門休戰去遊行 - 李八方</h1><p>由於要做香港「白宮發言人」，原屬馮煒光呢位新聞統籌專員嘅南區海怡西區議會議席，需要喺稍後進行補選。雖然政府仲未公佈補選日期，但有意入閘嘅人已經表明心迹，民主黨單仲偕以及人民力量袁彌明，預料都係補選熱門，加埋新民黨一位小花，肯定有一場混戰。<br>其實單仲偕同袁彌明近期都頻頻去到海怡西宣傳，各自爭支持，但噚日下晏就一齊休戰，去到維園參與元旦大遊行。<br>單仲偕噚日為大局拋低自己個黨，化身民陣大義工，長時間喺民陣攤位嗌咪，呼籲市民捐錢畀民陣長期作戰。袁彌明就喺人力攤位派單張，宣傳公民提名，身為主席嘅佢更帶領人力大軍遊行。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>