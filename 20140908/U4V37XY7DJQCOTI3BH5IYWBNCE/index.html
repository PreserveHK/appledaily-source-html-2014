<html><header><meta charset="utf-8"><title>隔牆有耳：《傾城》新詞諷狼英賣港 - 李八方</title></header><body><h1>隔牆有耳：<br>《傾城》新詞諷狼英賣港 - 李八方</h1><p>那些年唱K，唔少少女熱唱過許美靜嘅《傾城》，大唱「紅眼睛  幽幽的看着這孤城」。估唔到呢首97年嘅作品，喺17年後有新詞！<br>有高登巴打不滿人大落閘，覺得狼英冇料到，將香港前途斷送，最近透過集體創作，將《傾城》改詞諷刺，其中幾句好鬼中，例如「梁振英，偷偷的背叛這香城」，講中唔少人心聲；而其後嗰句「平民反抗　高官不反應」，同時亦一語中的！勢估唔到，《傾城》嘅原填詞人黃偉文Wyman，都有留意到舊詞被高登巴打睇中，佢喺自己Instagram節錄咗部份新詞，留言話：「如果你問原作者我，這首歌應該叫『傾唔城』。」</p></body></html>