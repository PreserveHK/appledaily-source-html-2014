<html><header><meta charset="utf-8"><title>與發哥激咀冇顧忌嘉玲獨拒偉仔吻</title></header><body><h1>與發哥激咀冇顧忌<br>嘉玲獨拒偉仔吻</h1><p>劉嘉玲昨日以一條紅色大露背的長裙，佩戴太陽花形狀的鑽飾，出席周大福和FOREVERMARK在中環舉行的活動，她謂學習太陽花的熱情態度來面對人生，要有堅毅不屈的精神。<br>曾經與周潤發在電影《英雄好漢》、《我愛扭紋柴》中飾演一對的劉嘉玲，今次在電影《賭城風雲2》再續前緣，日前她與發哥在泰國拍攝《賭城2》外景時，與發哥更有激吻場面，她說：「拍晒喇，唔係好大膽，小兒科，我唔知仲有冇，想叫劉偉強安排多啲！」</p><p>發嫂在場未感尷尬</p><p>嘉玲稱發嫂當時亦有在場，不過她未有感尷尬：「唔會，做戲啫，呢啲戲反而唔可以同太熟嘅人做，我同梁生（梁朝偉）就做唔到，真係會好尷尬。」事實上嘉玲與偉仔未拍拖，曾在劇集《鹿鼎記》中飾演夫婦，直到拍拖後，兩人在《東邪西毒》中飾演夫婦，不過當時嘉玲寧願與馬親熱，都不願與偉仔，可見嘉玲真的怕尷尬。</p><p>後來，嘉玲亦稱今次與發哥合作很開心，她說：「我哋好開心愉快過咗嗰一個禮拜，傾咗好多往事，講好多未來嘅嘢，佢話我哋要多啲合作！」她大讚發哥有巨星風範，她笑說：「佢好nice，個個都有影自拍合照，令到我身邊啲探班朋友個個冧晒，可能佢哋詐詐帝帝去陪我，其實搵佢！」 她還稱有向發哥請教養生之道，她說：「佢哋夜晚食得好清淡，我向住呢個方向努力，但係我哋有約行山！」另外，談到主演的舞台劇《杜老誌》加場，嘉玲說：「體力真係好辛苦，不過嗰種滿足感大，係一個好刺激嘅工作，就算對白一樣，都希望每一場都有唔同嘅演繹。」<br>採訪：王連連<br>攝影：沈建程</p></body></html>