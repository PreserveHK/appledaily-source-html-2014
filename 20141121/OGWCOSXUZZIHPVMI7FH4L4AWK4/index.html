<html><header><meta charset="utf-8"><title>代師傅領博士榮銜陳寶珠：仙姐冇嬲阿刨</title></header><body><h1>代師傅領博士榮銜<br>陳寶珠：仙姐冇嬲阿刨</h1><p>梅雪詩（阿嗲）、陳寶珠昨日出席樹仁大學在北角校舍舉行的第40屆畢業典禮，陳寶珠同時代表師傅白雪仙（仙姐）領取大學頒發的榮譽文學博士榮銜。<br>阿嗲接受訪問時表示仙姐因為身體不適缺席，她說：「老人家有少少唔舒服，一陣會返去同佢慶祝。」對於有雜誌報道指龍劍笙（阿刨）因為今年頭辭演《再世紅梅記》及講大話而令仙姐嬲爆，導致早時阿刨自己開騷時，一向習慣出席捧徒弟場的仙姐也沒有現身，因而傳出關係決裂。</p><p>「仙姐好錫啲徒弟」</p><p>阿嗲極力否認她們師徒不和，她說：「近來仙姐身體唔舒服，大家25號都會見面，有活動紀念任姐，之前阿刨返香港，我哋都一齊去探仙姐。」<br>陳寶珠表示上台替師傅領榮銜時非常緊張，亦未有聽過阿刨跟仙姐交惡的傳聞，她說：「我都係今日你哋講至知有呢單新聞，仙姐應該都冇聽過。仙姐好錫啲徒弟點會嬲，唔會啦。」<br>被問到昨晚會否邀請阿刨一起慶祝仙姐獲獎時，寶珠姐表示阿刨昨晚有演出，她說：「佢要做戲喎，我前排出門都未有時間去欣賞，或者遲啲啦。」她又透露仙姐一早就交代要多謝樹仁大學及各人的厚愛。寶珠姐認為以師傅對粵劇的貢獻及對後輩的栽培，獲博士榮銜是實至名歸。<br>採訪、攝影：卓寶花</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>