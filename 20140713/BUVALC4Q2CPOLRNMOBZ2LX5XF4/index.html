<html><header><meta charset="utf-8"><title>森巴嘉年華：阿蘇未體測先被惡搞</title></header><body><h1>森巴嘉年華：阿蘇未體測先被惡搞</h1><p>蘇亞雷斯由利物浦轉投巴塞隆拿已經傾掂晒數，等佢喺呢幾日去西班牙完成埋體測，交易就會正式落實；喺呢個時候，自然又係網民大玩特玩嘅好機會。有網民上載咗有人推住個大籠，話係畀生人勿近嘅咬人蘇用（圖）；亦有圖指阿蘇去到巴塞接受體測，第一件事要做就係檢查吓棚牙。另外，外國有博彩公司已經開咗阿蘇去到西班牙第1個俾佢咬嘅球員賠率，大熱就梗係皇馬嘅比比，有16倍。因為阿蘇𠵱家係帶罪之身被罰緊禁止參與任何足球活動，搞到巴塞唔可以喺魯營同佢搞歡迎會，只能夠悄悄地加盟；而阿蘇嘅律師就表示，會告上體育仲裁法院，為佢再上訴。</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>