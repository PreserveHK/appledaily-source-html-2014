<html><header><meta charset="utf-8"><title>【電玩巡場】小米1TB路由器搶先拆盒</title></header><body><h1>【電玩巡場】小米1TB路由器搶先拆盒</h1><p>小米路由器（1TB）上個星期先在國內發佈，估唔到今日（4月28日）就殺落深水埗黃金，最強之處係行1GHz雙核心及內置1TB硬碟，對於要睇高流量的高清及4K影片時，會有更流暢表現。傳統格式行IEEE 802.11 a/b/g /n/ac、IEEE 802.3/3u/3ab，無線傳輸速率達2.5GHz（300Mbps）、5GHz（866Mbps），如果兩邊一齊行，就達到ac1200呢個速率，售價為$999。</p><p>暫時市面同佢可以一拼，同行ac1200又內置硬碟嘅，就只有Apple嘅AirPort Time Capsule 2TB，不過開價$2,188，小米路由器入門價較平之餘，同價仲可以買兩部有多，相對市面同類ac1200路由器，就算不內置硬碟都要成近$1,000價位。<br><br>至於1TB硬碟使用方法，暫時知道還未可讓舊小米盒子變成可以錄戲，而且還需要經電腦輸入影音檔案，不過好處是小米盒子可從這枚硬碟中，讀播影音檔案。<br><br>A Grade（深水埗欽洲街94號黃金中心地舖4-7號)</p></body></html>