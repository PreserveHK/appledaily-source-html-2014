<html><header><meta charset="utf-8"><title>精華回顧：佔中佔領子華騷</title></header><body><h1>精華回顧：佔中佔領子華騷</h1><p>黃子華喺雨傘革命期間舉行11場棟篤笑，向來論盡政治的他日日講佔中，首場已經直指香港毒已中而且好嚴重，笑喻中港關係更加如婆媳糾紛，「奶奶」只是畀「新抱」揸lift並非揸弗。身在紅館的他，心繫雨傘革命，每晚內容亦隨即更新，以笑聲為香港人打氣！</p><p>第1場</p><p>葉劉淑儀指學生「不是省油的燈」，子華笑謂：「呢啲又係武俠小說先出現，你哋都係古墓派，你哋返番去個古墓度即係點樣呀，我發現啲學生不是省油的燈，我不禁倒抽一口涼氣，然後發出689拳，都被雨遮一一擋下！」</p><p>第5場</p><p>子華讚香港人都是善良、勇敢，當日林鄭月娥代表政府宣佈拒絕與學聯對話後，10萬市民紛紛上街逼爆金鐘，這夜他忍不住激讚：「我哋都係光明磊落嘅香港人。」說時更三度停頓，垂頭掩面，為港人的表現動容。</p><p>第6場</p><p>陸續有高官強調「佔中是非法」、「佔中影響民生」等「偉論」之後，子華在騷上引用村上春樹的說話：「我哋今次唔係雞蛋與高牆，我哋今次係雞蛋撼高牆，高牆後面仲有一座山，我哋面對係呢樣嘢。」他更表明自己站在「雞蛋」一邊，亦不希望看到「有一粒雞蛋係粉碎」，所以呼籲大家「有仁，有勇，我希望我哋都有智慧，去保護我哋自己，不容一粒雞蛋粉碎，好唔好？」<br>子華又解答催淚彈何以是87枚，而不是88？89？他說：「89係一個好敏感嘅數字，冇人想記起89有催淚彈，同埋89又會令你記起689。唔好提醒佢，唔該。」</p><p>第7場</p><p>特首到底點樣可以清場？子華亦有貼士，他說：「首先買對好快嘅跑鞋，搭的士去女人街街頭，同大家打個招呼，然後由街頭跑去油麻地，要跑快啲喎，再經紅隧去到金鐘，啲人見到佢實追㗎嘛，包保冇晒人喺旺角啦。」神級！</p><p>第10場</p><p>警察以電筒阻礙記者採訪，又有黑警拉示威者入去「暗角打鑊」，子華即場加插被閃光燈強拍環節，他說：「嘩！我叫住你唔好嚟，你仲影，你因住我驅散你！係呀，你盡量小心唔好行去暗角位置，好危險！」</p><p>第11場</p><p>尾場，雨傘運動繼續，子華以愛論佔中，他說：「我哋都係因為有啲愛，如果唔係就扯爛咗呢個BB仔（香港）。我希望大家以後更加要諗吓，跟住落嚟要點扯呢，嗰個愛就是真正的考驗。」</p></body></html>