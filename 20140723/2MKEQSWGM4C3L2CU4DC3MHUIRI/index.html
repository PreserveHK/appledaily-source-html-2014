<html><header><meta charset="utf-8"><title>少女加加　生日禮物係一隻馬</title></header><body><h1>少女加加　生日禮物係一隻馬</h1><p>養馬講運氣，馬主史立德肯定有深切體會，上季佢原本預期愛爾蘭自購馬「真先生」有一番作為，可惜事與願違；反而無心插柳在香港國際拍賣會以250萬購入，送給囡囡史佩加的「好加加」，上季獲三W兩亞一季，加埋拍賣馬額外獎金，馬主剛好已經回本。<br>史立德是位廿四孝daddy，佢透露原本沒有打算在香港拍賣會投馬，但想到已送了「狄奧圖」給兒子史昊洺，為了不想偏心，便舉手競投「好加加」送給昊洺妹妹，作為她的生日禮物。而新一季拍賣會，史立德亦有意入貨，希望買到一匹好似「好加加」咁有潛質的生力軍。<br>史立德直認自己有私心，一對仔女當初對賽馬興趣不大，但希望佢哋多些時間陪自己，於是諗到這一招，買馬畀一對仔女做馬主，每逢家族有馬出賽，就乖乖哋一家四口齊入場打氣，盡享天倫之樂，夠晒聰明。<br>史佩加則說：「我很感謝父親為我投得『好加加』，我做馬主後對馬匹興趣日漸濃厚，還因此在上水雙魚河習騎已一年多，現時會留意平地賽事之外，我亦很關注馬匹退役後的去向，希望所有馬匹都有健康愉快的生活。」</p></body></html>