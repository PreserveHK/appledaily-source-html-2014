<html><header><meta charset="utf-8"><title>Prof J財技特訓班：再追蹤三條A - 徐燦傑</title></header><body><h1>Prof J財技特訓班：再追蹤三條A - 徐燦傑</h1><p>有睇開我專欄嘅朋友，都知我一向炒股唔炒市，呢排個股市上吓又落吓，好多朋友都話不如唔好入市，等個市跌落底部先好入市，我就同佢講我一向炒股唔炒市，今次想藉呢個機會同大家追蹤三條A，呢三條A，我曾經喺唔同嘅媒體都介紹過，今次同大家再追蹤，梗係有新嘅angle啦。</p><p>綠色動力未散水</p><p>首先，梗係呢排成日都上十大升幅榜嘅中盛資源（2623），上星期五中盛資源打算拆細股份，1股拆為20股，以5.8元計算，拆細之後每股唔使0.29元，越來越有鑊氣同埋炒味。<br>聽聞中盛資源未來呢幾日同金達鈦業傾吓鈦金屬業務合作機會，鈦鋁合金係下一代軍用飛機和高超音速飛行器嘅材料，可以用喺化工、航空航天、船舶、醫療，預期合作之後，中盛收入好大機會爆升。<br>睇返中盛資源股價近期好似火箭咁90度射上去，連番過咗2、3、4和5元阻力關，貨極乾令佢有力繼續爆升，再試新高，小注追蹤。<br>至於第二隻介紹嘅股票，係6月同大家追蹤過嘅綠色動力環保（1330），綠色動力係一間由北京市政府授權嘅處理垃圾大型國有公司，去年回收總值高達4,817.1億元！<br>股價方面，呢一個月由4元左右真係唔覺唔覺升到5元以上，按照呢個發展方向，咁辛苦捱咗咁耐，無咁快散水！睇實佢先！<br>最後一隻係匯財軟件（8018），10月中，互聯互通開車，內地人可以買H股，香港人又可以買到A股，嗰陣一定好多人會利用匯財系統嘅軟件透過券商進行交易，到時匯財軟件嘅銷售量一定又會拉升好多。<br>近期喺互聯網金融體系帶動的情況底下，匯財好大機會繼星期一之後，繼續破52周高位，希望三條A幫大家預祝國慶！ </p><p>徐燦傑<br>齊魯國際控股首席策略總監<br>本欄逢周四刊出</p></body></html>