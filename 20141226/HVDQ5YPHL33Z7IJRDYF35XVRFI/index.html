<html><header><meta charset="utf-8"><title>大島SMAP毀容玩轉婚禮</title></header><body><h1>大島SMAP毀容玩轉婚禮</h1><p>【外星圖寶】日本組合AKB48前一姐大島優子，前晚同SMAP嘅草彅剛及香取慎吾為SMAP嘅節目拍特輯，一向玩得嘅佢哋，扮鬼扮馬潛入一個軍人嘅婚禮畀驚喜個新娘。大島整歪對眼加豆皮扮侍應、草彅就扮阿叔、香取笠個假髮扮攝影師，好似齊齊毀容咁！大島仲同舊隊友前田敦子、指原莉乃，女星松隆子加埋船梨精着和服拍新年廣告㖭。</p></body></html>