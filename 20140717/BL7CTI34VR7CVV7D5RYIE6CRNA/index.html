<html><header><meta charset="utf-8"><title>醫生：握拳泵血逼不得已</title></header><body><h1>醫生：握拳泵血逼不得已</h1><p>【本報訊】男嬰父親表示抽血員形容所用的方法，是握着嬰兒拳頭「泵血」。兒科專科醫生馮宜亮認為此方法是「逼不得已而用嘅方法」。馮解釋：「有種情況，根本搵唔到條血管，就索性拔針，但傷口會繼續流血，係嗰度一滴一滴流，如果攞一兩滴少量係可以，但因為冇個窿，要輕輕揸隻手，先谷到血出黎……因為啲血分畀皮下同皮上組織，瘀嘅程度會高咗，如果用泵嘅方法，肯定瘀就會嚴重咗」。</p><p>馮坦言「醫生（為嬰兒）抽血都好難，咁細條血管，再加小朋友身上多肥膏好難搞」，他建議如抽血員要用上述的方法泵血，「可以先同媽咪講我唔想整瘀佢，不過我因為用呢個方法，會搞到佢瘀咗一大撻，過幾日會散，咁個媽咪就冇咁嘮嘈」。<br>伊利沙伯醫院表示已提醒抽血員，由於嬰兒血管極幼細，為嬰兒抽血時必須格外小心。而抽血員為嬰兒抽血時，其父母可以陪伴在側。</p></body></html>