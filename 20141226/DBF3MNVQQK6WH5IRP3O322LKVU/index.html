<html><header><meta charset="utf-8"><title>體壇拾趣：J Lin聖誕變「送禮豪」</title></header><body><h1>體壇拾趣：J Lin聖誕變「送禮豪」</h1><p>NBA湖人控衞林書豪（J Lin、小圖），喺聖誕節化身「送禮豪」，為一班隊友準備咗豪華兼且好有心思嘅禮物。今季啱啱成為紫金兵團一分子嘅J Lin，特登訂造咗湖人特別版嘅金色headphone（圖），送畀一班隊友。除咗個款係特製之外，最顯出佢心思嘅係，每部耳機都印埋嗰位隊友嘅花名，好似太上皇拜恩部機印嘅就梗係「Black Mamba」，尼克楊格就係「Swaggy P」。年薪800幾萬美金嘅J Lin真係唔話得，連只係合作打過1場常規賽就因傷長唞嘅新仔蘭度爾都有份；不過，沙維亞亨利同尼殊兩位傷兵因為唔能夠同球隊一齊飛去芝加哥預備比賽，所以J Lin未送到份大禮住，會私底下補送。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>