<html><header><meta charset="utf-8"><title>體壇拾趣：基爾停賽復出首奪冠</title></header><body><h1>體壇拾趣：基爾停賽復出首奪冠</h1><p>美國短跑好手基爾（左）之前因服用禁藥而停賽1年，但刑滿復出後狀態似乎唔差。上周佢喺洛桑鑽石田徑聯賽，雖然喺男子100米跑輸畀同胞基寧，不過都攞到亞軍。禮拜一佢喺法國巴黎近郊蒙特勒伊進行嘅田徑聯賽，喺滂沱大雨下贏咗2008年京奧銀牌得主嘅李察湯臣（右），但時間唔算好好，只係跑到10秒16。但佢停賽復出後，出戰兩個賽事攞到1冠1亞，表現其實好好。基爾就話：「我梗係想跑到9秒7至9秒8，可能要過多幾個星期先做得到。雖然我今日個時間麻麻，但我覺得表現好過喺洛桑嗰陣。」</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>