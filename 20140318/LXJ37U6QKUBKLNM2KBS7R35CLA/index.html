<html><header><meta charset="utf-8"><title>導演臨場加戲　女星似被賣落火坑</title></header><body><h1>導演臨場加戲　女星似被賣落火坑</h1><p>陶傑首次執導便遇上一大難題——剪接。因為就算執筆時寫到天花龍鳳，在現場拍攝覺得沒有問題，一到試片間放映問題便浮現，陶傑說：「前後一拼，唔要得，直情見到憎。」又以男人召妓為比喻（強調自己沒試過）：「嘩，叫嗰陣時好過癮，一完咗直情憎，想踢佢落床。」於是他親自剪走不少片段，並放下才子身份，當自己是MK：「我坐低睇唔明就嗌剪，啲副導同剪接有少少黑面，話唔得喎，陶傑你係才子嚟㗎，要表達哲理。我就笑笑口，你又想害我呀？」<br><br>羅霖這一秒讚陶傑對她關照周到，下一秒則大爆他糗事：「佢去到別墅，見到個浴缸好靚，話加番場出浴戲先！」肥佬黎為她抱不平：「喂，你早有預謀嘛！」厚面皮的陶傑直認不諱：「梗係㗎啦，大佬，賣落火坑係咁㗎啦！狄娜當年都畀李翰祥呃啦！」<br><br>才子陶傑直認搵女明星著數! 星期四晚11:00《亂噏24》足本播放!<br><br>服裝:ANTEPRIMA</p></body></html>