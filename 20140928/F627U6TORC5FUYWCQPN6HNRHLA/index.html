<html><header><meta charset="utf-8"><title>想到六四　中產流淚</title></header><body><h1>想到六四　中產流淚</h1><p>【本報訊】有人重新考慮去飲，也有人默默支持學生。有在法律界任職的中產人士稱，罷課情境令她想到六四，「好傷心，學生係赤子之心，完全冇抵抗力」。她不評論重奪廣場的對錯，「就算錯，都唔可以用呢種暴力」，批評政府「好弱雞」，學生或許太衝動，但勇氣可嘉。她流着淚說：「如果黃之鋒係我個仔，我會好proud of佢；如果我嘅仔女要嚟，我一定支持，煲埋湯送埋飯。寧可留班，都要前途」。 </p><p>教員室氣氛十分壓抑</p><p>中學教師李小姐昨午到政總現場，稱看到學生的付出感到很難受，「係大人冇做嘢，點解要學生走咁前？」她說前晚已在facebook看到有學生及舊生在場，學生無論爭取的是普選或重回廣場，都是合法合理訴求，「最想係叫學生走，如果有其他選擇，冇人應該留喺度」。<br>李形容教員室氣氛十分壓抑，「反佔中嘅人可以理直氣壯，毋須保持中立；有其他意見嘅人就要利申『我唔係鼓動罷課呀』，想向學生解釋公民抗命，要戴好多頭盔」。她惟有「擦邊球」講政治，力陳利弊及後果，「冇得好似《暴雨驕陽》咁直接」。<br>李的友人、在投資銀行任職分析員的Betty指，業界反佔中者多，其身邊的外籍同事就十分支持佔中，港人同事一半支持、一半冇意見，「感覺唔到有人擔心影響business」。</p></body></html>