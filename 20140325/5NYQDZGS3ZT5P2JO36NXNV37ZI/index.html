<html><header><meta charset="utf-8"><title>體壇拾趣：CAA冷風吹走準狀元</title></header><body><h1>體壇拾趣：<br>CAA冷風吹走準狀元</h1><p>NCAA爆完再爆，先有杜克大學嘅狀元熱門J柏加率先收工，令到外界以為2號種籽堪薩斯嘅A域堅斯有機會將今屆比賽變成自己嘅個人騷。點知堪薩斯星期日都爆冷輸埋，以57:60俾史丹福踢咗出局。最慘係A域堅斯喺呢場波6射1中，入得4分咁多。前輩巴克利就建議佢哋留喺NCAA再磨練吓，唔好咁急上NBA同大人打。</p></body></html>