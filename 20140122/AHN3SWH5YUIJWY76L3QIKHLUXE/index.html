<html><header><meta charset="utf-8"><title>鄧萃雯搜集資料再拍戲</title></header><body><h1>鄧萃雯搜集資料再拍戲</h1><p>鄧萃雯去年為了《金枝慾孽貳》心力交瘁，由拍攝到播映，受到極大的壓力，昨日她接受胡美儀在新城《Sorry I Love You》節目訪問時，形容2013年是由混亂過度到平靜。<br>事後雯女解釋說：「都係各方面，好忙急趕，好大壓力，去到突然間定咗落嚟，就係我搬完屋個日，雖然間屋好亂，一箱箱嘢未執，但係突然感覺好開心安定。」<br>雯女被問到是不是因為買樓搬新屋，所以感到滿足，她否認說：「同買定租無太大關係，係一種啟示，所以我今年唔使急住，要唞吓先，唔想成日不斷做嘢，就不如趁住唔使餬口，我想去做吓義工，關心人，探討吓社會問題，然後寫低，再話畀人聽我想拍乜劇，因為就咁講話我想拍社會寫實劇，叫人好難寫，又未必係我想拍，咁不如等我搜集吓資料先。」<br>採訪、攝影：楊潔雯</p></body></html>