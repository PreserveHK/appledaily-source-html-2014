<html><header><meta charset="utf-8"><title>趣趣地：巴神射術超晒班</title></header><body><h1>趣趣地：<br>巴神射術超晒班</h1><p>巴洛迪利（圖）、馬高列奧斯同埋法比加斯邊個射術最好？睇嚟有答案喇，呢3位豹牌贊助嘅球星日前出席一個比試，睇吓邊個嘅射門最準同最勁。純粹計定位同窩利射門嘅力量，巴神都遠遠領先；到射12碼，比拼晒力量同角度，巴神繼續贏，仲拋離列奧斯同法比成條街，巴神攞到625.5分，列奧斯得595.2分，而法比就得400幾分包艇。</p></body></html>