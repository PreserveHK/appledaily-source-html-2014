<html><header><meta charset="utf-8"><title>Hotel King集集追：阿莫奈險遭溺斃</title></header><body><h1>Hotel King集集追：阿莫奈險遭溺斃</h1><p>《Hotel King》前晚播出第3集，今集酒店繼承人阿莫奈（李多海飾）和總經理車載晥（李東旭飾）關係惡化，阿莫奈用紅酒淋車載晥，阿莫奈又幾乎溺斃，幸得鮮于賢（瑟雍飾）用人工呼吸相救，但卻惹來恨睇「雙李」咀嘴的粉絲不滿。<br>撰文：梁婉霞</p><p>第三集逐格睇</p><p>拖狗搗亂</p><p>阿莫奈誤會車載晥想用死鴿屍嚇走自己，於是報復，拖着幾隻狗踩入酒店大堂，大堂即時充斥狗吠聲。車載晥叫阿莫奈停止惡作劇，不要騷擾客人，但阿莫奈未有理會更鬆開狗帶，害得酒店員工要狼狽捉狗，客人亦被嚇壞。</p><p>紅酒淋頭</p><p>阿莫奈扮員工入車載晥的房間打掃，赫然發現亡父的手錶，懷疑車害死父親。她氣沖沖去質問跟豪客開會中的車，車反駁是會長送贈，但阿莫奈不信，二人嗌大交，阿莫奈拎起紅酒兜頭淋車，車扯火，拖阿莫奈去泳池。</p><p>人工呼吸</p><p>車載晥離開池邊後，阿莫奈被酒店副會長派人陷害，將她的頭按落水想溺死她，幸好鮮于賢及時趕至，用人工呼吸救回她一命，上演劇集第一個接吻鏡頭。鮮于賢從閉路電視看見行兇者的背影，跟車的衣着一樣，誤會車想殺阿莫奈。</p></body></html>