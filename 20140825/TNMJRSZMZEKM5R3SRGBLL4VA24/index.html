<html><header><meta charset="utf-8"><title>求驗客手記：利華9秒速食蜜蜂</title></header><body><h1>求驗客手記：<br>利華9秒速食蜜蜂</h1><p>多蒙特上周六喺德甲首戰輸畀訪客利華古遜（圖）0:2，主場輸咗第一場聯賽經已好樣衰，最慘仲要開波9秒就失波。<br>查漢奴古、孫興民同保尼斯治舞完一輪之後，最後由比拿拉比射入，令利華喺開波後僅9秒就領先1:0，仲創下德甲最快入球紀錄，比拜仁慕尼黑前鋒艾巴喺98年2月、利華古遜前鋒卻斯坦喺02年3月及波琴中場費亞喺03年5月做出嘅11秒舊紀錄，快咗兩秒。現年24歲嘅比拿拉比上季俾利華借咗去布倫瑞克，表現唔錯，德甲上陣26場入3球，於是利華今季收番佢嚟用，之後應該大把前途。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>