<html><header><meta charset="utf-8"><title>關仁隱事：嗒完導演媾主角「小丸子」姣招撞板 - 關仁</title></header><body><h1>關仁隱事：嗒完導演媾主角<br>「小丸子」姣招撞板 - 關仁</h1><p>有位導演曾經講過內地女星係用一張又一張床瞓上去，先至可以紅。畢竟13億人口，要紅真係要爭崩頭。內地女星「小丸子」就有鋪癮，對啲已婚男特別感興趣，話說佢同大導演「小馬」合作嗰時，好容易就搞掂咗大導，但小馬當然只係逢場作興啦，唔會為佢同老婆離婚。</p><p>擺明同小馬有路</p><p>後來小丸子知道冇可能取代小馬老婆做正印，部戲拍到尾段，佢竟然開始發功搞個男主角「小虎」，小虎一樣有位星太老婆，但小丸子一於好少理，日日收工都係咁發情慾短訊姣人哋，點知小虎今次唔受媾，仲將嗰啲短訊畀老婆睇，咁當然令到佢老婆嬲到死啦！仲下令小虎以後唔可以同小丸子合作。<br>咁點解小虎會唔受媾呢！原來佢睇到小丸子點搭上小馬，明知佢同小馬有路，佢犯不着得失大導演。<br>撰文：關仁</p></body></html>