<html><header><meta charset="utf-8"><title>iPhone6回收實況　64GB超渴市</title></header><body><h1>iPhone6回收實況　64GB超渴市</h1><p>先達Sales一直教路，炒iPhone 6唔係揀容量最細，就一定係最大嗰隻！可惜，呢個「定律」終於失守，最穩陣的16GB iPhone 6，已由首日回收價八千幾蚊，一直插水至昨日唔到六千蚊，你仲以為佢炒得嘅話，今次肯定「蝕」到入肉；相反，一直無人吼嘅64GB版，以往被認為唔湯唔水，但昨日卻十分渴市。據Sales講，由於16GB、128GB的存貨過剩，回收價早已比底谷位$6,400，升差不多一成至$6,920；而最誇張是，64GB「大機」回收價竟然由之前唔夠八千蚊，跳升至$8,400，成為近期最好賺的型號。</p><p>記者：陳國輝</p></body></html>