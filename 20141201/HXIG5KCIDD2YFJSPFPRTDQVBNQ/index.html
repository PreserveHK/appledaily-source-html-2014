<html><header><meta charset="utf-8"><title>體壇拾趣：Bear 3人賽唔夠徒弟砌</title></header><body><h1>體壇拾趣：Bear 3人賽唔夠徒弟砌</h1><p>「教識徒弟冇師傅」正好形容噚日喺修頓上演嘅「adidas街頭3人籃球賽」，喺壓軸男子公開組決賽中，由甲一球星梁民熊（Bear）助陣嘅「CxNxW」，火併一班由18至21歲嘅乙組球員組成嘅「Waiz」。兩隊拉鋸多時，最後Bear嗰隊僅以10:11一分之微屈居亞軍；MVP就落喺冠軍隊成員蕭俊傑身上，一問之下，原來佢係Bear嘅徒弟，賽後師傅都豎起拇指大讚阿傑有潛質打甲一。<br>噚日另一亮點係前飛馬門將謝德謙，原來佢讀董之英嗰陣已經有打籃球，仲入過D1 4強㗎。佢話：「𠵱家怕受傷，暑假先會打吓籃球。」佢仲同其他港超腳黃耀富、蘇偉泉組隊，最終喺邀請組4強止步。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>