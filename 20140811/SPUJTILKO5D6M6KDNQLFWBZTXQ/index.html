<html><header><meta charset="utf-8"><title>體壇拾趣：戴爾打落水搶風頭</title></header><body><h1>體壇拾趣：<br>戴爾打落水搶風頭</h1><p>北愛爾蘭嘅麥艾萊上周六喺PGA高球錦標賽打出67桿，經過3日比賽後總成績係低標準13桿嘅200桿，暫時領先韋斯貝加1桿。但係澳洲嘅戴爾呢日都搶咗唔少風頭，第2洞就將個波打到山卡啦咁遠，搞到要走落水救波（圖）。最勁嘅係，戴爾竟然仲能夠以平標準桿嘅4桿打完呢個洞，全日就低標準兩桿，目前僅僅比麥艾萊打多3桿排第4，唔係冇得追㗎。</p></body></html>