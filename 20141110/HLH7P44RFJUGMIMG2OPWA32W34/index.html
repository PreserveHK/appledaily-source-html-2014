<html><header><meta charset="utf-8"><title>體壇拾趣︰羽生「爆缸」摘銀好堅</title></header><body><h1>體壇拾趣︰<br>羽生「爆缸」摘銀好堅</h1><p>上周六於上海舉行嘅中國世界花滑大獎賽練習時，發生意外嘅日本冬奧金牌得主羽生結弦，雖然因為同中國嘅閆涵相撞「爆缸」，搞到頭同下巴都要縫針。不過19歲嘅羽生好硬淨，佢話：「冇問題，我到死都要滑冰。」果然，塊面腫晒嘅佢堅持繼續比賽，最後喺男單自由滑中得到亞軍。至於相撞後就退賽嘅閆涵，亦大讚羽生「夠堅」，佢話：「啱啱相撞完之後，我睇嘢有叠影，羽生可以繼續參賽真係好頑強！」不過，羽生喺周日就冇參加賽事得獎選手大匯演，嗱嗱聲飛返日本接受進一步檢查。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>