<html><header><meta charset="utf-8"><title>唱人終害己　蘇施黃請假避風頭</title></header><body><h1>唱人終害己　蘇施黃請假避風頭</h1><p>蘇施黃為了一杯濃茶收費，在電台開咪兼在facebook唱衰銅鑼灣皇冠假日酒店是cheap精，甚至開名嘲諷侍應一事，惹來網民狂轟。唱人終害己的蘇施黃，雖然前日終在fb公開反省，不過卻沒向酒店和該侍應道歉，結果激發起網民繼續留言炸爆她的fb。<br>昨日阿蘇本來需要返商台主持節目《大玩派》，但其後商台發言人稱：「阿蘇請咗一星期假，而節目就已錄咗三日，另外兩日就搵人頂替。」湊巧撞正這敏感時期請假，難免令人覺得有潛水避風頭之嫌。<br>事實上阿蘇公開反省後，未有再為事件作出回應， 只是fb談及一些與賽馬有關的事，不過仍未能淡化網民情緒，繼續留言狂轟，有網民問：「贏咗錢係咪去買English tea飲啊？」、「輸錢嘅話，同馬會講：你敢收就得喇！」<br>另外，港台DJ曾志豪在本報的專攔上，撰寫《（請廣傳）蠢侍應心聲》，內容主要是他代入侍應的身份，演繹當日收費事件，他寫道：「佢話我係蠢侍應，我都覺得自己真係好蠢，我點解唔等佢投訴，然後叫經理自己處理呢？我點解要力陳己見，而唔選擇『必要的沉默』呢？其實佢用咁珍貴嘅大氣電波嚟投訴『茶包裏的風波』，會唔會太浪費呢？點解唔監察社會其他唔公義嘅事呢？不過，佢咁精，又點會咁做啊，我真係蠢！」獲網民力撐。</p><p>商台主持頻惹禍</p><p>最近在商台開咪的藝人接二連三惹是非，先是楊崢與黃宗澤的姊弟戀火速玩完，鄭裕玲的座駕亦被人目睹cut雙白線爬頭，記者昨日在商台打算向鄭求證此事，不過她拒絕受訪。<br>採訪：張嘉澄、王連連</p></body></html>