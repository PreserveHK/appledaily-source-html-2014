<html><header><meta charset="utf-8"><title>FAITH處男騷百人圍</title></header><body><h1>FAITH處男騷百人圍</h1><p>被網民稱為「MK-Pop」的新組合FAITH，昨日在尖沙嘴星光大道開騷，有過百人圍觀。僅得一曲《Stop Peeping》的三位新晉男孩，作處男街頭表演，舞步竟然比MV還要齊，不過主音Hiu Yong主力唱歌，企多過跳，跳舞整體合格，但唱功就普通，還出現唔啱音，最後fans要求encore，Hiu Yong竟說：「我哋只得一首歌，下次先。」<br>雖然今個月才出道，但FAITH連經理人在內就有四人服侍，記者想訪問三子，女助手就出手阻攔，說要預約，最後經周旋終受訪，但兩名助手在旁拍片及錄音做紀錄。<br>問他們是否跟韓風？Hiu Yong說：「外形有，似唔似見仁見智。都係跟潮流，公司有形象指導。」對於被網民恥笑，Hiu Yong說：「大家都要時間消化吓，想吸納唔同元素。」<br>採訪：譚倩宜<br>攝影：仇志德</p></body></html>