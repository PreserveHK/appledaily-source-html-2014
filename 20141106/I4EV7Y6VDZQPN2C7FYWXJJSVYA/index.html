<html><header><meta charset="utf-8"><title>石天欣晒長腿練跑</title></header><body><h1>石天欣晒長腿練跑</h1><p>石天欣預備參加下月在大美督舉行的馬拉松賽跑，早前專登到運動場為Bubble寫真月刊拍攝封面。一身運動top襯熱褲的天欣，大騷誘人長腿，她說：「我身高165cm，但唔知隻腳有幾長。但都有fans同網民話我對腳好幼，所以比例上算幾長，但自己就唔覺，因為細細個跳舞，覺得自己係肌肉形。」<br>天欣表示今次是第一次參加馬拉松，預備挑戰10公里賽事。雖然是小型比賽，但她亦有找教練進行特訓，練習了八次己漸見成績，她說：「一般新人半跑半行，大約要個半鐘，但教練一開始就話要喺一粒鐘內完成。距離比賽仲有大約一個月，我𠵱家跑到1小時10分鐘內，希望最終達到佢嘅要求。」<br>採訪：嵐山</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>