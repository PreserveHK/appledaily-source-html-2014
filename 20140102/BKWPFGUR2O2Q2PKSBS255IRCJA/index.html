<html><header><meta charset="utf-8"><title>對未來沒希望　無殼蝸牛欲離港</title></header><body><h1>對未來沒希望　無殼蝸牛欲離港</h1><p>【本報訊】昨日元旦遊行，除了為爭取真普選而上街的市民外，亦有被樓價高企害苦的年輕一代，他們營營役役仍難逃「無殼蝸牛」命運，有上街人士說：「冇屋住唔通瞓天橋咩？當然好想買到樓，生活安穩啲。」可惜梁振英上台後，壓抑樓價措施雷聲大、雨點小，雙辣招形同虛設，有上街的年輕人直言對未來沒希望，萌生離港念頭，「覺得呢度唔再係香港人嘅地方，好多嘢俾人搶晒」。</p><p>「市民根本買唔起」</p><p>青年拒當樓奴運動約30名成員昨拉起「長策冇料到，市民好苦惱」橫額，斥政府未有積極增建公屋，「港人港地」政策最終也是以高價賣地予地產商，市民繼續做樓奴，卻養肥地產霸權。早前房署提出研究專上學歷公屋申請人扣分制，也令青年人前景更堪虞，促政府撤回有關建議、大量增建公屋及恢復租金管制。<br>參與元旦大遊行人士中，任職零售業的80後岑小姐說，近兩年眼見社會越來越不公平，醒覺不能繼續沉默。住屋問題最切身，「個個咁努力做嘢，都係為咗有個安樂窩」，可惜樓價越見瘋狂，「周圍嘅樓都係大集團起，內地人又落嚟炒樓，搶高晒個價，普通市民根本買唔起，香港嘅樓仲係唔係為香港人而設？」<br>她說，有屋住才有安穩，買樓無望令她氣餒，「我唔會期望政府買埋樓畀我住，但係至少到我要買樓嗰陣，確保有足夠供應係留畀香港人，同埋係一個大家負擔到嘅價錢」。她批評政府猶如「冇牙老虎」，「樣樣你都話會解決，但你做咗啲乜嘢出嚟？我哋真係睇唔到」。<br></p><p>市建局衰過地產商</p><p>中年人呂先生多年前買入自住單位，逃過癲價風暴。他從事投資，相信自由經濟，認為政府不應出手壓抑樓價，但主動提供普遍市民能夠負擔的住屋，是責無旁貸。他指，政府應藉樓宇翻新或重建，增加公屋及居屋供應，偏偏市建局反其道而行，「起個250呎劏房就當豪宅賣，廚房細到身都轉唔到，呢啲樓唔係人住」。他批評市建局無道義，比大地產商更過份。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24 </p></body></html>