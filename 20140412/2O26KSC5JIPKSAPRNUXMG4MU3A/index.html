<html><header><meta charset="utf-8"><title>趙薇愛女4歲牛一　貼可愛托腮look</title></header><body><h1>趙薇愛女4歲牛一　貼可愛托腮look</h1><p>想知道時間過，其實好簡單，望住小朋友長大，話咁快又大一歲喇，自然就會知道，你也老了一歲，累積了更多人生智慧，同時亦溫馨提提你，年紀不輕了，要好好愛惜自己身體喇。</p><p>今日係4月11日，趙薇今日於微博貼上三張圖，寫道:「又是一年人間最美四月天，在片場忙碌到精疲力竭，抱歉，又一次錯過你的生日!happy birthday !健康快樂與人為善過好每一天！love you!」三張圖分別係趙薇開緊工嘅相，囡囡小四月喺生日蛋糕前托腮嘅相，以及兩母女合照。係喎，今日，係小四月牛一呀。不過媽媽忙緊拍陳可辛新片《親愛的小孩》，唔可以陪女兒慶祝喇。</p><p>之前有網民影到趙薇兩母女一齊來港，小四月仲開開心心食雪糕，睇嚟係趙薇想喺開工前抽多啲時間陪愛女，兼且買生日禮物。</p><p>上次丁丁應采兒都有於微博寫道，話因為要天天開工，錯過咗囝囝Jasper第一次企起身嘅珍貴時刻。(相關新聞:  http://bit.ly/1gS0mxz  )小朋友好快大，珍惜每一刻！</p></body></html>