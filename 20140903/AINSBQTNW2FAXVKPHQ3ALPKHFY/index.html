<html><header><meta charset="utf-8"><title>國際賽攻略：三獅中路失「細」 - 咖喱</title></header><body><h1>國際賽攻略：三獅中路失「細」 - 咖喱</h1><p>英格蘭改朝換代後第一戰，周三於溫布萊球場迎戰挪威。謝拉特及林柏特雙雙於世盃後退役，朗尼今仗首次出任隊長；儘管對手實力有限，但考慮到英軍欠缺中場指揮官，組織或會較混亂，料入球不多，宜捧入球「細」。（球賽編號：星期三11；now621台明日3:00am直播）<br><br>謝拉特及林柏特是近年英格蘭的中場指揮官，負責控制節奏及組織攻勢，帶住其他年輕中場作戰，但如今「雙特」齊退，英軍中場頓失兩大核心人物。今仗占士米拿、佐敦軒達臣是工兵，韋舒亞及阿歷士張伯倫亦未夠火喉，未有接班「雙特」資格，相信今場英軍中場組織會較混亂，只能側重史達寧做邊路突破。</p><p>朗尼首戴臂章</p><p>鋒線上，新任隊長朗尼開季腳風一般，3場為曼聯上陣僅入１球，史杜列治、韋碧克及列基林拔都狀態平平。幸英格蘭防線變動不大，巴尼斯及加利卡希爾等夾慣夾熟。英軍近6場友賽中，有4場的「總入球」在兩球或以下。另一邊廂，挪威實力已淪為歐洲二、三流，而且在往績方面，兩隊近5次交手皆開「細」。文：咖喱</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>