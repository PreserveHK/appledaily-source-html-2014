<html><header><meta charset="utf-8"><title>阿媽𥄫中咖啡王子　主動撮合Liddy遭泰版林嘉華狂追</title></header><body><h1>阿媽𥄫中咖啡王子　主動撮合<br>Liddy遭泰版林嘉華狂追</h1><p>曾介入李心潔和彭順婚姻的李悅彤（Liddy），月前跟彭順斬纜後被指跟舊愛Simon復合，她早前接受訪問時強調自己感情空白，希望一切隨緣，不過看來Liddy的桃花沒因此而凋謝，反而更旺盛。</p><p>大獻殷勤</p><p>早前Liddy偕母親到泰北清萊的咖啡園，為有線拍攝旅遊特輯《帶阿媽去旅行》時，竟被貌似林嘉華的32歲「咖啡王子」阿Pad力追，對方不但全程向Liddy大獻殷勤，而且拍攝期間工作人員更發現阿Pad不斷偷望Liddy，又用手機偷拍Liddy，就連同行的Liddy媽也察覺阿Pad對Liddy大有好感。</p><p>原來Liddy媽覺得阿Pad夠老實是好男仔，直指過往Liddy的男朋友沒一個她是滿意，在獲悉阿Pad單身後，即主動叫阿Pad追求Liddy。最搞笑的，是Liddy媽最初以為阿Pad是農村人家境欠佳，仍不斷慫恿Liddy嫁去農村，並說：「嫁嚟呢度幾好吖，窮都冇所謂！」<br></p><p>一切隨緣</p><p>及後Liddy媽獲悉阿Pad是白手興家的生意人，在曼谷發迹後回家鄉買下清萊幾個山頭種咖啡豆，更已購下地皮準備發展度假酒店事業，認真有眼不識泰山。</p><p>對於媽咪欲撮合姻緣，Liddy前日在電話中哈哈笑說：「佢（媽咪）幫我問咗咁多嘢，但我完全唔知。我都係拍嘢，冇諗咁多，佢（Pad）喺側邊偷拍，都係之後工作人員同我講番先知，佢影咗好多相，可能佢好心影啲side shot send番畀我啫。今次純粹做嘢，我又冇諗艷遇唔艷遇，呢個係朋友囉，佢係一個nice guy。」可有發展可能？Liddy表示一切隨緣，對於母親大讚阿Pad是好男仔，Liddy說：「媽咪可能為咗個節目效果啫，有一part我哋着住民族衫，好似出嫁，玩吓啫！」<br>採訪：魯吉</p></body></html>