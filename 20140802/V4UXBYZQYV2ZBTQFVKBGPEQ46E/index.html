<html><header><meta charset="utf-8"><title>連詩雅剪長髮爆喊</title></header><body><h1>連詩雅剪長髮爆喊</h1><p>連詩雅昨日到商台宣傳新碟《one said》，她表示為了此專輯而特意剪短留了多年的長髮：「雖然個個都話唔係好短，但呢個長度係我咁大個女以嚟最短嘅一次！可能因為由細到大都見媽咪係長髮美女，令我對長髮有情意結，所以要剪短嗰陣自己都忍唔住喊。」提到新碟，連詩雅表示內裏每首歌都有投射自己的情感：「因為想建立代表連詩雅嘅歌曲，所以每首歌都有啲自己嘅故事，當中最有感覺係《時間開的玩笑》，因為首歌係特登同填詞人傾，想寫首講錯嘅時間遇到啱嘅人嘅歌。」<br>問到此歌是否形容早前被拍得跟她在一起的男子？連詩雅說：「係想講自己細個未ready拍拖就多人追，到入行後心態OK就冇人追，至於同嗰個男仔仲係了解中。」<br>採訪、攝影：譚倩宜</p></body></html>