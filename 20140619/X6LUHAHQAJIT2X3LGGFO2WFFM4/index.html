<html><header><meta charset="utf-8"><title>隔牆有耳：「AO歌王」54歲就退休 - 李八方</title></header><body><h1>隔牆有耳：<br>「AO歌王」54歲就退休 - 李八方</h1><p>政府噚日公佈，本月底先年滿54歲嘅「AO歌王」民政局常秘楊立門（圖）退休，其職位由康文署署長馮程淑儀下月中升任，教育局副秘書長李美嫦則升官做康文署署長。<br>狼振英做特首以來，已有多個官員跳船，除楊立門外，財庫局常秘區璟智，據講都喺今年退休。楊立門提早一年退休，相信同政府「熱廚房」越來越熱有關，事實上唔少高官對狼粉橫行、一班二三線政客講咗當做咗嘅所謂「執政」方式好不滿，加上立法會形勢凶險，去開會如同受靶，有得揀，當然走為上着。咁後生就退休，相信楊立門係唔使憂之人，加上唔少公營機構求才若渴，AO身份十分搶手，話唔定，已經有份剛剛出缺嘅筍工等緊佢㖭。</p><p>識睇　一定睇蘋果嘅足動世盃： <br> http://worldcup2014.appledaily.com/ <br></p></body></html>