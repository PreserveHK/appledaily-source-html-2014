<html><header><meta charset="utf-8"><title>中環在線：A＆F唔掂　挖Next高層救亡 - 李華華</title></header><body><h1>中環在線：<br>A＆F唔掂　挖Next高層救亡 - 李華華</h1><p>大家仲記唔記得兩年前，美國品牌Abercrombie＆Fitch（A＆F）喺中環畢打行開張，一班肌肉型男駐場多日，搞到好多OL行過咿嘩鬼叫嘅情景呢？可惜，A＆F近年被快速時裝品牌搶走好多生意，風光不再。為挽頹勢，A＆F最近挖走英國零售服裝商Next產品總監Christos Angelides，擔任A&amp;F品牌及童裝品牌總裁。<br>Angelides喺Next工作28年，低調得來好有貢獻。今年Next嘅盈利終於跑贏英國時裝零售一哥馬莎，佢功不可沒。有業界顧問話，過去10至15年，佢一直係獵頭公司嘅頭號目標，以佢嘅資歷，一早可以去馬莎做舵手；點知𠵱家竟然係走咗去A&amp;F！A&amp;F嘅風光日子已成歷史，所以業界對Angelides嘅選擇覺得好驚訝。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>