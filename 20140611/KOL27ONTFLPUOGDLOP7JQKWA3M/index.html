<html><header><meta charset="utf-8"><title>隔牆有耳：千福BB思鄉病發作 - 李八方</title></header><body><h1>隔牆有耳：<br>千福BB思鄉病發作 - 李八方</h1><p>人氣十足嘅美國駐港總領事夏千福，噚日去咗美國領事館搞嘅「我的美國夢」頒獎典禮。參賽者為咗贏取免費機票去美國，各自以「我的美國夢」為題，拍片、寫blog、影相，希望脫穎而出。噚日美國領事館就喺蘭桂坊一間酒吧，重溫多位參賽者嘅作品兼頒獎，千福BB睇完之後話呀，好掛住自己嘅故鄉，突然思鄉病發作喎。<br>咁啱中國國務院就喺噚日發表白皮書，重擊香港嘅一國兩制，唔通千福BB被嚇親想走人？八方都想叫千福回應，可惜佢拒絕，話噚日只談「美國夢」呢個比賽。咁都啱嘅，現實如此殘酷，叫市民發吓美國夢，最好攞埋張綠卡，或者可以紓解吓鬱結。唔怪得噚日在場嘅香港人，排住隊同千福BB影相。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>