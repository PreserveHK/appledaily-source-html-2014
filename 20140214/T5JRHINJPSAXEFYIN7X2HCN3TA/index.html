<html><header><meta charset="utf-8"><title>新婚夫婦捐回禮扶貧　賓客收心意卡　大讚有意義</title></header><body><h1>新婚夫婦捐回禮扶貧　<br>賓客收心意卡　大讚有意義</h1><p>【人間有情】<br>結婚「一世人一次」，婚宴上一對新人許下愛的承諾及滿載親友祝福。然而有否想過將這份「祝福」送予陌生人？Ruth與Frankie於去年底共諧連理，沒有「頴爆頭」的回禮，卻選擇將回禮花費捐予慈善團體，簡單的婚宴有着不一樣的意義。　<br>記者：陳潔儀</p><p>一切源於一場朋友的婚宴，將擔任大學審計員的Ruth與任職傳銷工作的Frankie連在一起。三年多前，兩人各自的中學同學結婚，Ruth與Frankie巧合地分別擔任男女司儀，首次邂逅，「大家覺得幾啱傾，之後約出嚟，跑吓步，就開始咗。」Frankie靦腆地說。</p><p>本身有助養小朋友</p><p>他們不但有共同嗜好，Ruth更感染Frankie，鼓勵他助養小朋友，Ruth滿足地說：「每一次睇到機構寄啲助養小朋友嘅相嚟，都好感觸，覺得睇住佢長大，到後來發展到幫佢嘅社區，改善到佢哋生活，好開心！」<br>約兩年前，Ruth與Frankie開始籌備婚禮，擬在酒樓設宴39席，招呼親友。惟與此同時，他們又面對另一煩惱，Frankie坦言：「要搵啲有心思又實用嘅回禮其實好難。」<br>一次機緣巧合下，他無意中得悉婚宴回禮轉贈計劃，「我哋本身都有助養小朋友，所以知道世界上好多有需要人士，要我哋幫忙」。<br></p><p>有媽媽替子捐回禮</p><p>他們遂決定把回禮的花費全數捐出，當日出席的親友會獲贈心意卡或年曆卡，Ruth說：「好多親戚喺婚宴之後都話好有意義，我哋都覺得好開心，幫咗一班賓客做善事，捐出嘅錢唔算好多，但你會覺得用少少錢影響緊一個人嘅生命。」<br>計劃統籌之一，香港世界宣明會高級傳訊主任何詠君表示，活動由2012年9月開始，至今已得到逾110對新人支持，並喜獲30多萬元善款。她續指，婚宴新人往往對挑選回禮禮物感到「頭痛」，活動可以令他們代親友做善事，「可能都會有啲新人擔心，怕唔夠體面，但記得有次反而係個仔要結婚，佢媽咪主動幫佢哋捐出回禮花費，所以其實仲有好多香港人好有善心」。<br>查詢電話：2394 2394<br>活動網頁： http://www.worldvision.org.hk/idonation/wedding-gift </p><p>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>