<html><header><meta charset="utf-8"><title>香港騎師成績差　月入都有九萬</title></header><body><h1>香港騎師成績差　月入都有九萬</h1><p>係人都知香港嘅前列騎師好搵，咁究竟有幾好搵呢？上季獎金收入最高嘅係韋達，曾策「事事為王」、「精彩日子」贏香港盃同香港一哩錦標兩場一級賽，全季所有座騎獎金1億634萬，韋達大概分到960萬，仲有57萬策騎費，即係總收入過千萬，仲未計馬主打賞，馬會又向外籍騎師提供宿舍、汽車同埋一家來回祖國嘅機票，咁你話係咪好過去搶先？<br>當然，只係少數騎師好似韋達咁好搵，好多人話一啲長年成績差嘅華將，點解唔退居幕後，講到佢哋生活好艱難咁，其實喺香港做騎師，就算成績差，收入都相當好。舉例湯智傑上季贏得六場，代表作係策「雲呢拿」後上險勝對手爆大冷W，全季佢自己嗰份獎金收入約60萬，策騎費就大概32萬，馬季十個月期間，平均月入超過9萬蚊。<br>仲有大家要知道，騎師除咗出賽，平時唔使點做，朝早五至八點幾操完馬，之後就自由自在，時間多的是，咁你明點解唔少華將都無意退居幕後啦！</p></body></html>