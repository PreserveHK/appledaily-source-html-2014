<html><header><meta charset="utf-8"><title>投資王擂台賽一周戰況：榜首散戶一周勁賺54%</title></header><body><h1>投資王擂台賽一周戰況：<br>榜首散戶一周勁賺54%</h1><p>「投資王擂台賽」進入最後一個月賽事，一眾選手都把握機會作最後衝刺。不過，港股11月開局認真麻麻，埋單連跌五日，恒指再失守10日線（23684點），不少熱炒細價股都有散水迹象，炒作搵食殊不容易。<br>散戶組由Ng Sheung Wah暫時領先，300萬元本金，一周賬面賺近161萬元，回報53.6%，堅揪！佢於低位瞓身扑中港視（1137），並於高位4.95元食糊，勁賺五成！現時仍持有中國包裝（572）、港視及騰訊（700）牛證，加油！<br>第二名為Cheung Chok Kuen，總資產431.7萬元，暫時回報43.9%。主要都係贏隻港視，再搭多隻中國包裝，目前已全數食糊。現時僅持有創板股思城控股（8320）。<br>星級玩家方面，暫先由Tim Tim領先，最新總資產363.1萬元，回報21.1%。Tim Tim先贏一隻中國包裝，其餘都係以短炒為主，相當穩陣。緊隨其後為招銀國際策略師蘇沛豐。</p><p>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br>Google Play<br> https://play.google.com/store/apps/details?id=com.megahub.appledaily.stockking.activity </p></body></html>