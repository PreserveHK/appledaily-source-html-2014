<html><header><meta charset="utf-8"><title>光明磊落搬走禮賓府那件障礙物！ - 陳也</title></header><body><h1>光明磊落搬走禮賓府那件障礙物！ - 陳也</h1><p>928後，香港的四字經不再一樣：<br>一，對曾健超「拳打腳踢」行私刑，對在場採訪的各路媒體記者痛毆，都叫做「光明磊落」。許Sir咁爆笑，黃子華都要哽咽讓路。<br>二，在MK搞事的黑社會獲「專業判斷」的警員護送上的士，有理由相信，警方當日是在義拍X太投資，雜差做主角的藍絲帶黑金電影。<br>三，拳打腳踢四個字，原來朝早七點後，唔可以出街。無綫新聞部主管，巧驚見光。但係，西環張X明確認，太陽依然升起，問CCTVB點死！<br>四，在旺角黑警之夜，有個哥哥仔大叫一聲「無畏無懼」，即時被群警圍插。對這四個字情有獨鍾的人識相，快些改口：生日快樂。<br>五，「搬障礙物」等於清場，「最低武力」是抬埋一角拳打腳踢，「我唔辭職」是「同歸於盡」同義詞！民望跌至負淨值的黎棟國，你幾時入禮賓府搬走嗰件最高危的障礙物？舉牌：「唔走開槍」！</p></body></html>