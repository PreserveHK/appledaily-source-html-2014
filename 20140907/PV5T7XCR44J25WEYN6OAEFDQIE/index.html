<html><header><meta charset="utf-8"><title>體壇拾趣：卓婷勇奪亞軍夠「台」型</title></header><body><h1>體壇拾趣：卓婷勇奪亞軍夠「台」型</h1><p>即將代表港女籃出戰仁川亞運嘅卓婷，噚晚喺台灣綠島上演嘅首屆Queen of the Rock籃球賽，連過兩關殺入決賽，雖然最後以4:13不敵俄羅斯嘅Stanislava，屈居亞軍，但總算同再度出戰King of the Rock嘅前港籃蘇伊俊，齊齊達成賽前突破首圈嘅目標。<br>卓婷雖然前晚先抵達台灣，但佢憑住驕人嘅速度同技術，彌補身高只有1米67嘅缺點；先後以7:0同埋7:4擊敗嚟自土耳其同西班牙嘅對手，殺入決賽。雖然佢嘅決賽對手Stanislava喺身高上佔優，但全場數百名球迷齊齊為呢位華人希望打氣，卓婷最後都冇令大家失望，以一記爆籃先拔頭籌，可惜後勁不繼，以9分之差落敗。<br>但卓婷賽後並冇失望︰「好意外自己入到決賽，發揮得唔錯，但始終身高同對抗性唔及決賽對手，整體值80分吧！」</p><p>蘇伊俊次圈出局</p><p>至於第2次挑戰男子組賽事嘅港將阿蘇，首圈亦順利以12:8淘汰德國學生哥Nico，可惜喺16強以4:13不敵最終得亞軍嘅巴拿馬球手Orlando。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>