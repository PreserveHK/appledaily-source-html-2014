<html><header><meta charset="utf-8"><title>奔跑吧下巴翹翹Baby惹網友恐慌</title></header><body><h1>奔跑吧下巴<br>翹翹Baby惹網友恐慌</h1><p>塊面完美到堪稱無死角位嘅楊穎(Angelababy)，次次出場就當然省鏡啦，但佢出道以嚟變臉傳聞不絕，尤其係佢個「天然獨立生長靚靚下巴仔」，就最容易「出事」。<br><br>最近Baby接咗強國版嘅《Running Man》，即係《奔跑吧兄弟》嘅主持嚟做，佢個地位就等如宋智孝一樣，咁樣就難免有比較，宋智孝喺《RM》又玩得又肯素顏上陣，Baby喺節目最多都係淡妝，雖然都好落力，但就唔係太得原版《RM》粉絲嘅歡心。<br><br>Baby最近就喺其中一集入面，例牌咧嘴大笑，互撕名牌亦十分落力，但大笑時佢個超級「突出」嘅「靚靚下巴仔」無所遁形，直頭好似個護套一樣，嚇親唔少網民，仲話：「女神你還好嗎?」</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>