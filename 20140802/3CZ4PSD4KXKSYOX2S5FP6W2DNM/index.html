<html><header><meta charset="utf-8"><title>吳鎮宇撞車收晒火</title></header><body><h1>吳鎮宇撞車收晒火</h1><p>因《爸爸去哪兒2》而深受歡迎的吳鎮宇，昨日下午5時多，駕車在紅隧近理工附近與巴士相撞，見鎮宇的座駕左邊撞向一架城巴，當時頭戴cap帽兼黑超的鎮宇，獨自與警察交代，相信是複述事發經過。雖然外間經常覺得鎮宇行為火爆，不過即使期間見他不時望手錶，似乎趕時間，但整個過程未見有火爆場面，與警察溝通時都好從容。意外亦一度影響後方車輛，造成一陣堵塞。 <br>記者昨致電鎮宇，問他撞車一事時，他說：「點會有事？首先唔好judge邊一方啱定唔啱，只係一個交通意外。可能大家個線位或者某一啲嘢唔清楚。」是否已和解？鎮宇謂：「我諗要睇大家對件事點睇法，交比法庭處理。」囝囝當時是否在車？鎮宇謂：「唔喺架車度，得我一個，我要去買嘢吖嘛。」<br>採訪、攝影：施洛冰、小白</p></body></html>