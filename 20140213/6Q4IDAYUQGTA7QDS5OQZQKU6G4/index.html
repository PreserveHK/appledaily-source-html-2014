<html><header><meta charset="utf-8"><title>NBA趣趣地：
大帝自誇史上top 4</title></header><body><h1>NBA趣趣地：<br>
大帝自誇史上top 4</h1><p>熱火喺上周六常規賽輸畀爵士，「大帝」勒邦占士（左）刷新今季得分新低13分。到周二作客太陽，大帝話點都要威番次，賽前已經自誇，話自己無可否認係NBA歷史上，頭4位最勁球員之一，認唔認同就見仁見智，但至少佢喺對太陽呢場波，表現真係幾對辦。熱火喺獲迪缺陣下，占士貢獻37分同埋9個籃板，帶領球隊以103:97贏波。</p></body></html>