<html><header><meta charset="utf-8"><title>蘋果生活：加租七成　39年越南蔡結業老闆：遲早香港再搵唔到食肆</title></header><body><h1>蘋果生活：加租七成　39年越南蔡結業<br>老闆：遲早香港再搵唔到食肆</h1><p>【本報訊】銅鑼灣租金水漲船高，再次逼走老店。屹立銅鑼灣39年、創作牛油雞翼的越南菜館「越南蔡」前日結業，第二代掌舵人蔡先生（Zody）稱，業主要求加租七成至每月48萬元，「四十蚊碗粉，你計吓要賣幾多碗先夠？」他指大部份業主見錢開眼，「遲早香港再搵唔到食肆」。他正另覓舖位，最希望遇到良心業主，「畀條路大家行」。<br>記者：袁樂婷<br><br>66歲的蔡老太是越南人，70年代因逃避戰亂來港，開食肆為生，景隆街舊舖「越興園」是港島首間越南菜館。當時舖面細，食客與陌生人背貼背，但吃得津津有味。蔡老太愛自創菜式，每次旅行順道取經。她在法國試過法式田雞，念念不忘，回港後研發馳名至今的牛油雞翼，港、越、法式混合，香而不膩。部份傳統越南菜也調校成港人口味，像生牛肉河「原本好酥好油，香港人唔鍾意」。<br>數十年老店，人情味最珍貴。熟客光顧，夥計熱情招待：「喂，今日食乜嘢呀？」帶點吊兒郎當的語調未必符合連鎖餐廳待客標準，聽來卻窩心。老闆與客人邊吃邊聊，蔡老太更試過隨旅行團到加拿大時，有團友說：「你咪牛油雞翼？」他鄉遇粉絲，蔡老太驚喜萬分，說時笑逐顏開。<br>越興園五度搬遷，每次都因加租，先後改名燕萍、清亭、清亭燕萍，現在叫越南蔡，始終落戶銅鑼灣。蔡老太說首次搬遷最不捨得，忍不住落淚，但同一場景經歷五次，無奈逐漸蓋過傷感。她兒子Zody現接掌生意。細數被迫搬舖經歷，他說得雲淡風輕，卻難掩心底不甘，「有良心嘅人唔多」。</p><p>稱佔領「冇影響過我」</p><p>有老闆歸咎佔領打擊生意，Zody直言「冇影響過我」，強調租金才是最大敵人。絕大部份業主寧丟空也不願減租，「你搬去天后、灣仔，遲早又係加」。<br>食肆輪流倒閉，他擔心銅鑼灣將來清一色名店和金舖，重蹈廣東道覆轍。<br>他自言「喺呢度大」，對銅鑼灣有感情，希望在區內覓樓上舖捲土重來，「唔會再改名」。12位員工已遣散但明言共同進退，包括由開業打工至今的老臣子，昨義務幫忙執拾，將來也想重返協力。<br>另外，銅鑼灣另一家老牌越南菜館「香河」早前也宣佈不敵貴租，預計營業至二月底。</p></body></html>