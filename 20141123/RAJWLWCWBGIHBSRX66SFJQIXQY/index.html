<html><header><meta charset="utf-8"><title>蕭潮順：最記得霑叔笑聲</title></header><body><h1>蕭潮順：最記得霑叔笑聲</h1><p>【師徒篇】<br>著名製作人蕭潮順指黃霑是影響他一生最大的恩人，黃霑的出現就像《西遊記》的孫悟空遇上唐僧，蕭潮順笑言曾有一段時間崇拜「黃霑教」。他回想童年時為家中的士多送牛奶到霑叔家，其間被狼狗一嚇，隨即聽到黃霑聲如洪鐘的笑聲：「哈哈！𡃁仔你咁渣咁冇用㗎！」<br>92年，蕭潮順監製無綫節目《江山如此多FUN》，真正與霑叔相交，96年霑叔建議他離開無綫，並打本近20萬予他自立門戶，一齊開製作公司。蕭潮順的「好合拍」製作公司是由黃霑命名：「當年霑叔要我哋上市，過幾年我哋真係上咗市，佢成日教我哋，試就一半機會，唔試就一半都冇。有一段時間我當佢係神，我信黃霑教，好崇拜佢。」</p><p>盼實現舞台劇遺作</p><p>黃霑晚年計劃創造一個「霑篤篤」卡通角色，在電視節目中教小朋友認識唐詩宋詞；另外，霑叔還寫下一個從未曝光的《西遊記》舞台劇劇本，蕭潮順說：「佢寫咗一個《西遊記》舞台劇劇本畀我睇，有啲歌都寫咗，嚟緊嘅日子睇吓有冇資源同緣份實現。」<br>蕭潮順今年更把黃霑生前所保留有價值的聲音，活化成有聲書《好聲》，作為送給霑叔離開10年的禮物。<br>採訪：張俊銘</p></body></html>