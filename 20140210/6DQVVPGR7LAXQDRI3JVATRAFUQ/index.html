<html><header><meta charset="utf-8"><title>青心直說：信圖不如冇圖 - 胡孟青</title></header><body><h1>青心直說：信圖不如冇圖 - 胡孟青</h1><p>股榮在鞭撻城中財演之同時，亦不諱言自己也是財演，而城中不只一位股評人，罔顧是褒是貶，照單全收，甚至以當財演為榮，更自封財演界影帝；近年更變本加厲，自我膨脹，組小圈子自封分析師，令一眾營營役役看行業攻數據做專訪，真正出研究報告出到嘔白泡的貨真價實分析員大惑不解。<br>前晚電視重播賭俠，星爺用特異功能對住劉德華唸唸有詞：「你睇我唔到！你睇我唔到！」無特異功能絕技者，惟有掩耳盜鈴。<br>創建此極具貶意又到位非常之「尊稱」者，為針對行內鼠輩橫行、背後利益轇轕千絲萬縷的原復生。曾兜口兜面在其真身蔡東豪面前表達反感，可惜對眼見害群之馬與大戶朋比為奸，一批批散戶如被推進集中營的現象，亦無能為力。大錢世界也是大千世界，收齊再急call你接貨，馬後炮望倒後鏡亦於事無補，明知某某（包括大行）是明燈，跣完你一鋪又一鋪，你還去做阿信，不就是LLJ（攞嚟賤）！最常見現象，就係每日一冧把，頭三隻養肥你，第四隻再劏你。股市陰陽怪氣，非內幕人士、大戶打手者，難免忐忑，唯有緊貼市場見機行事。<br>日前講座之後，有散戶追問未來一星期指數實在位置，以恒指短線見21900至22000水平即10日線阻力位回應之，仍感不滿，要求講明，剛才提過的大堆資金流、政策、港匯、沽空等影響大市因素，原來是徒然。</p><p>樂觀反彈位22344</p><p>按圖索驥，假如島形底成立，配合技術超賣及資金流指標底背馳，250日線22344是本月較樂觀反彈目標，兩會行情主導，權重指數股反彈還看A股，以及回補空倉之力度。盡信圖不如冇圖，技術大師狄馬克去年9月中預言A股升到唔信，結果呢！之後跌多6%再反彈回原位。有人要求一個確實的未知，就七情上面扮先知，問題在哪裏？<br><br>胡孟青<br>獨立股評人</p></body></html>