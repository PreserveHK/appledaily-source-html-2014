<html><header><meta charset="utf-8"><title>籲粉絲遊行後撐場杜德偉轉軚演維穩</title></header><body><h1>籲粉絲遊行後撐場<br>杜德偉轉軚演維穩</h1><p>被指為澳門維穩騷的「5.1黑沙海灘迎夏日演唱會」，繼謝安琪、張智霖、RubberBand（RB）、官恩娜、周柏豪等歌手相繼表態辭演後，大會邀再戰樂壇的杜德偉（Alex）撐場，日前負責策劃及製作的新城高層朱明銳坦言Alex因檔期問題推掉，不過前晚網上流出新陣容海報，Alex的相片竟然在正中當眼位置，原來Alex已轉軚落實演出，甚至擔任壓軸表演嘉賓！<br>之前Alex表示不知維穩騷是甚麼，他只聽從公司指令，自己的態度中立，昨日Alex向本報承認已落實演出，但仍支持上街的fans遊行表達訴求，他在電話說：「呼籲所有喺澳門鍾意我嘅朋友，可以遵從你哋自己嘅想法同意願，5.1上街表達自己嘅聲音，我會盡快喺facebook同Instagram上面post出我嘅出場時間，等本來準備好要上街嘅fans，出嚟表達自己訴求同時，亦可以趕嚟現場睇我表演，我到時會好落力演出，亦都希望會見到你哋。」</p><p>唔驚政治敏感</p><p>對於Alex唔做又做改撐維穩騷，杜德偉工作室總監Roy解釋：「內地工作一直未落實日期，𠵱家夾到時間咪演出，音樂同政治兩件事，fans可以遊行完再嚟睇騷。」問會否擔心政治敏感？他說：「回歸多年，每年都有慶祝活動，冇特登去諗維穩呢個問題。」新城朱明銳回覆：「感謝每一位支持嘅歌手，尤其係太極樂隊、周筆暢、黃鴻升同壓軸嘉賓杜德偉。」<br>至於一早已表態辭演的RB，去年中伏演出7.1啟德維穩騷後，將歌酬72,000元捐出做善事，「平等分享」行動發起人Benson前晚在fb透露：「他們當日承諾會將所收取的酬勞捐出來，令各區老人家和有需要人士有多一餐溫飽。」<br>此外，謝安琪前日到台灣為方大同新專輯《危險世界》簽唱會助陣，並送上剉冰及「冷王之王」冠軍背帶，讚賞對方說冷笑出色。<br>採訪：皓騫</p></body></html>