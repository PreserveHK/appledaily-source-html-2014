<html><header><meta charset="utf-8"><title>異動空間：AH穩膽炒一拖 - 魏力</title></header><body><h1>異動空間：AH穩膽炒一拖 - 魏力</h1><p>事隔七年港滬直通車終啟動，10點40分港交所（388）停牌，中資券商股應聲炒上，睇圖即掃銀證（6881），隨後補多隻信證（6030）作倉膽，前者主力做散戶客，後者多做大戶生意，兩面包抄。之後電視直播李克強話直通車傾掂數，直覺是AH股必定大炒，順手開個差價表搵大折讓股再望望圖表，先後掃入一拖（038）、津創環保（1065）、上石化（338）及儀征（1033），騰訊（700）也儲了一點。<br>事後睇返升得最爆嗰幾隻冇買，一來貨太疏，落唔到手，二來部份係深圳A股，應不屬受惠股，但望住浙江世寶（1057）、東北電（042）狂飆都好揼心！初步評估，市場短期應會相當亢奮，不少fb戰友昨快手掃入AH股，賬面利潤不錯，但目標價實在難講，因為非理性亢奮會產生「太空價」，冇話賺到盡，貨如輪轉，食糊換馬再炒，不失為好方法。港交所（388）今日復牌亦應留意。<br>AH股中，業務穩健、有國策扶持、市值不太大，深度亦足的股份，第一拖拉機是其中之一。預測PE僅11倍，市賬率0.77倍，仲有2厘息，大把水位可炒，萬一炒風退潮都有保障。<br><br>魏力<br> http://www.facebook.com/2012jason </p></body></html>