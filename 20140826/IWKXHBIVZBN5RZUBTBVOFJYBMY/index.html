<html><header><meta charset="utf-8"><title>呂中豪傑：等再一次上車 - 呂晨</title></header><body><h1>呂中豪傑：等再一次上車 - 呂晨</h1><p>「每一個人，都在等一個人」，相信大家就算冇因為九把刀或者凍齡女神周慧敏而衝入戲院，近期臉書上都有被呢句電影宣傳口號洗腦。等，早已係生活一部份；等地鐵、等食飯、等放工。不過電影所講嘅「等」，就好比失意嘅車路士前鋒費蘭度托利斯（費托），日盼夜想，苦等一個渺小嘅翻身機會。</p><p>唔過意甲力求翻身</p><p>11年由利物浦轉投車路士後，神鋒已淪為球壇笑話，態沉且連番空門失機，令昔日嘅「王子」地位降呢，兼被球迷嘲笑為「廢托」。不過偶有驚喜嘅費托依然有市，據悉意甲球會羅馬同AC米蘭，都對佢感興趣。<br>不過有指西班牙射手拒絕降薪，表明唔會主動要求離隊，除非球會肯一次付清剩餘兩年合約嘅年薪。嘩，這大概比費托入球嘅機會更微，而藍軍主帥摩連奴亦表示無意賣走呢名「第3前鋒」。「魔獸」杜奧巴回歸、又有英超兩場兩士哥在手嘅新兵迪亞高哥斯達，30歲嘅費托要等正選、等發圍、等再成為車迷寵兒，大概比等一個人更難。<br>你肯等，但球壇同咖啡一樣不等人，希望西班牙王子等到並上到尾班「車」。<br><br>文：呂晨<br>以女性角度看球星新聞，唔用眉筆用原子筆寫低球壇百態！</p></body></html>