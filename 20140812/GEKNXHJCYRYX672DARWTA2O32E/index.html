<html><header><meta charset="utf-8"><title>馮仁昭四圍超：Sammi個唱飛網上炒貴成倍 - 馮仁昭</title></header><body><h1>馮仁昭四圍超：Sammi個唱飛<br>網上炒貴成倍 - 馮仁昭</h1><p>早排有香港人投訴縮骨遮售賣機經常缺貨，原來係俾強國人掃晒，再放上淘寶賣圖利，估唔到風氣蔓延到鄭秀文（Sammi）演唱會飛都出現同一情況。<br>今年聖誕Sammi會喺紅館開「Touch Mi鄭秀文世界巡迴演唱會」，噚日開始先畀東亞信用卡優先訂票，講明每張信用卡最多可訂購10張飛，而每次經熱線或者網上訂購上限亦都係10張。但有fans投訴話，打電話去信用卡優先訂購，由9點打到11點都打唔通，就算有幸上網入到去，但680蚊貴飛已經售罄，又有市民話第二場到尾場預售只係剩番300蚊飛。</p><p>fb都有代購網</p><p>跟手淘寶有大量店主開貼話有得訂購Sammi演唱會飛，由350蚊到1,700蚊人仔都有。facebook同互聯網亦有代購網，有讀者投訴話fb演唱會平台有大量人放飛，曾經打去網上代購熱線問係咪有Sammi演唱會飛賣？就得到咁樣回答：「有。我哋係內部認購東亞，𠵱家680蚊飛要1,200蚊，亦可以幫你訂加場。」<br>撰文：馮仁昭</p></body></html>