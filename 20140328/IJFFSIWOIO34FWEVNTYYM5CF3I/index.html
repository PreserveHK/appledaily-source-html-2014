<html><header><meta charset="utf-8"><title>中環在線：賣力助小小超　艾維朗加薪23% - 李華華</title></header><body><h1>中環在線：<br>賣力助小小超　艾維朗加薪23% - 李華華</h1><p>上市公司陸續出年報，高層年薪大公開。香港電訊（6823）最新年報顯示「小小超」李澤楷愛將、香港電訊董事總經理艾維朗舊年袋3,808萬元，加薪23%，主因多咗656萬元股份報酬，底薪冇加，花紅僅微升6.3%。<br>艾維朗舊年其實相當落力，政府擬於2016年收回三分之一3G頻譜重新拍賣，艾維朗不時出聲維護公司利益。年底又幫老闆落實大刁，以逾188億元向澳洲電訊商Telstra同埋新世界發展（017）分別收購CSL全數股權，成為本港流動電訊商一哥，雖然單刁仲等緊監管機構批。而控股公司電盈（008）董事總經理陳禎祥舊年年薪就係1,755萬元，基本上跟前年差唔多。加得最多係財務總裁許漢卿，加薪89%，袋2,184萬元。</p></body></html>