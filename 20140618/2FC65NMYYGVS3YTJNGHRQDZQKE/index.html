<html><header><meta charset="utf-8"><title>世盃星戰：家輝中德國加1分</title></header><body><h1>世盃星戰：家輝中德國加1分</h1><p>張家輝隊心水德國4粒輕取有C朗坐鎮的葡萄牙，雖然2：0波膽唔中但家輝都追番1分。明日西班牙大戰智利，賽前形勢是上屆冠軍西班牙不容再失，而且要盡量入球以彌補上仗1：5大敗荷蘭，所以今仗大家都認為會大成交收場。</p><p>西班牙VS智利</p><p>張家輝：【4:2】<br>「西班牙呢場背城借一冇得再輸，和都出唔到線，一定谷盡去攻。所以入球一定多，可能佢後防有啲唔穩，有得有失所以估4：2。」<br><br>昨日得分：1分<br>總得分：2分 </p><p>郭富城：【4:0】<br>「西班牙踢法唔單止夠全面，短傳同長傳都有，整體技術贏晒智利，智利未必識得入波，所以估4：0。」<br><br>昨日得分：0分<br>總得分：3分 </p><p>世盃星戰遊戲規則：<br>每周揀選兩位明星對賽，每天預測其中一場比賽賽果，估中賽績（勝、負、和）得一分，估中波膽得三分，一周後累積得分最高者勝出。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>