<html><header><meta charset="utf-8"><title>內地影帝澳門豪賭　被追千萬欠債</title></header><body><h1>內地影帝澳門豪賭　被追千萬欠債</h1><p>近日圈中瘋傳一名內地影帝，一年來經常出入澳門賭廳豪賭，前後輸掉過千萬，但事後失蹤避債。同時YouTube亦流傳一條疑似追數短片，短片第一句就帶有警告成份表示「暫不公開名字」，又提示對方「見字請聯絡有關人士」，片中展示文章指內地影帝先跟賭廳廳主混熟，之後由助手代簽借據賭錢，繼而介紹朋友賭錢賺取佣金，但最後自己輸錢，連同擔保朋友所借的賭本都沒歸還，更跟助手失去聯絡。文章末還寫明內地影帝假如沒在限時內回覆，就會將相關的資料及相片公開給中港各大傳媒。<br></p><p>做擔保抽佣</p><p>昨日本報亦收到一位自稱張先生的電話，表示有澳門賭廳的朋友有短片所述的相同遭遇，更實名指出該名影帝的名字。張先生接受電話訪問時說：「大概一年前我朋友係澳門美高梅賭場卡利會嘅廳主，識咗嗰位內地影帝，之後佢哋做咗朋友。呢位內地影帝賭癮好大，我位廳主朋友見佢咁出名，所以每次佢想嚟澳門都會安排專車接佢去賭場賭百家樂。」</p><p>張先生表示內地影帝先後在賭廳簽了過千萬賭賬，雖然所有賬單都由影帝的助手簽單，且一直沒找數，但廳主礙於內地影帝知名度，不以為意。近月內地影帝除落場賭外，更向廳主提議可以介紹朋友來賭錢，並口頭答應做擔保人，希望可以從中抽取佣金。張先生說：「內地影帝之後帶咗幾班朋友嚟豪賭，每次佢都係叫助手簽單攞籌碼賭，前後又簽咗成千萬都一直冇找過數。」<br>近日廳主開始主動致電內地影帝及其助手，但均聯絡不上，張先生說：「兩個都搵唔到，當初係因為對方知名度所以信佢，先至唔使佢本人簽名，聽聞內地影帝喺幾個賭廳都係咁，相信佢條數都唔少。」據張先生指內地影帝近日已沒有再在澳門出現。<br>採訪：李森</p><p>影帝被追債示意圖：</p></body></html>