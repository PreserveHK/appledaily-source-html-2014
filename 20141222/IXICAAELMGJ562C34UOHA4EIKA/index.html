<html><header><meta charset="utf-8"><title>洗米華雙喜臨門　正印懷B仔Mandy Lieu陀女四個半月</title></header><body><h1>洗米華雙喜臨門　正印懷B仔<br>Mandy Lieu陀女四個半月</h1><p>混血名模Mandy Lieu與澳門賭業猛人周焯華（洗米華）戀情剪不斷理還亂，日前她返港現身養和肚痛求診，行蹤飄忽。日前忽傳Mandy有身孕，據悉她確實懷孕已4個半月，腹中「華B」性別是女，預產期應是明年5月，加上洗米華正印陳慧玲盛傳陀B仔，洗米華一年抱兩，雙喜臨門，「夾埋」一個好字。</p><p>澳門賭業猛人周焯華上周二拖實大肚正印陳慧玲宣示主權，失蹤多時的Mandy Lieu亦忽然現身養和睇急症，劇情可謂峯迴路轉，昨日更有報道指Mandy亦已懷有「華種」。其實本報當日獨家直擊Mandy獨自求診時，她臉色憔悴，更現青筋作嘔不適，按着肚向護士表示：「個肚好唔舒服。」之後傳Mandy接受多項腹部檢查後，由洗米華司機秘密接她離院。據悉，Mandy的確已懷B女4個半月，預產期將會是明年5月，暫未決定在香港或家鄉大馬待產。<br></p><p>情緒不穩返大馬</p><p>其實Mandy與洗米華撻着後，常以跟得女友出埠傾生意，極速獲贈9千多萬西半山豪宅，便可知其得寵程度，而之前二人在賭場「人肉梳化」齊齊賭百家樂，但亦因第三者身份介入洗米華與正室陳慧玲的婚姻飽受壓力，雖有豪宅揸手，但她建立多年的模特兒卻形象插水。據Mandy閨蜜透露，Mandy得悉有孕後，情緒更加變得不穩定，覺得問題更添複雜難解決，故她選擇留在大馬，有時飛去台灣搵朋友傾訴，就算9千多萬的豪宅已到手，她依然未有入住，因為始終覺得感情事未能解決，令她更顯得徬徨。本報昨日以短訊恭喜Mandy有喜，她如常未有回覆，而其經理人Marie在電話未有否認：「遲啲大家都知，佢𠵱家唔喺香港，佢應該返咗大馬。」記者昨又聯絡洗米華的太陽國際娛樂，截稿前未有回覆。</p><p>洗米華兩個都愛</p><p>最湊巧的地方，Mandy與洗米華正室陳慧玲亦同時懷有4個多月身孕，預產期均約在明年4、5月之間，猶如連續劇沒完沒了，洗米華可算是一年抱兩，而陳慧玲據傳腹中陀B仔，加上Mandy腹中B女，「夾埋」一個好字，而洗米華對於二人齊齊懷孕當然高興，不過都會繼續採取左右逢源策略，實行兩個都愛，在人前當然會畀盡面老婆，但私底下當然關注Mandy，以物質補償對方，而華嫂一向知洗米華桃花多，一直以「隻眼開隻眼閉」的態度，不過眼見他今次對Mandy十分認真，而Mandy更開始融入洗米華身邊友人圈子，令陳慧玲雖與洗米華已有10歲女兒周梓潼，亦急急再幫對方追仔，近月她得知Mandy懷有「華種」，她更改策略在facebook晒恩愛，大搞生意出活動晒珠寶等高調舉動曝光。<br>採訪：唐如</p></body></html>