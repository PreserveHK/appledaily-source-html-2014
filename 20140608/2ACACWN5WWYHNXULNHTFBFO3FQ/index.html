<html><header><meta charset="utf-8"><title>表面和善扮愛貓</title></header><body><h1>表面和善扮愛貓</h1><p>【本報訊】「佢表面好和善，好鍾意貓，其實專偷貓。」與被捕男子鬥智鬥力多年的動物義工謝姑娘，把對方底細摸得一清二楚，她昨午主動向《蘋果》爆料，指有人專打「溫情牌」，令餵貓人士誤以為他愛貓放下戒心；經過多次被舉報，有人越來越精，將藏貓地點由住所、搬到僻靜後巷，甚至杳無人煙的山頭。</p><p>惡行遭揭破扮可憐
</p><p>居住西營盤的謝姑娘，聲稱與對方交手多次，連他曾經駕駛三部的士之車牌號碼也能背出，「我當街鬧都鬧過佢幾次，發夢都記得佢。」前年，西營盤有多隻流浪貓不翼而飛，愛貓人士展開追查，有一天，有人在街上偷貓被街坊逮個正着。<br>謝形容被捕男子好聰明，脾氣超好，指他初頭會扮到很愛貓，博取餵貓人士信任，然後藉詞「我屋企多老鼠，想搵隻貓養吓。」騙走一些貓。即使惡行被揭破，但罵不還口，還裝作很可憐﹕「前年我哋捉到佢，佢帶佢老婆嚟求情，話點樣點樣鍾意貓。」<br>為防他繼續傷害其他貓隻，多年來，謝姑娘一班動物義工將其惡行上網，又狂貼街招，提醒街坊小心這名偷貓狂徒。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>