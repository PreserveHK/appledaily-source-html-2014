<html><header><meta charset="utf-8"><title>求驗客手記：C朗戴帽球場情場得意</title></header><body><h1>求驗客手記：<br>C朗戴帽球場情場得意</h1><p>皇家馬德里翼鋒基斯坦奴朗拿度（C朗、中），呢排入波真係停不了，周日西甲聯賽主場對上季殿軍畢爾包，球隊就以5:0大勝，C朗個人連中三元，已經連續7場有波入之餘，仲係佢個人西甲第22次演帽子戲法，平咗聯賽紀錄；巧合地C朗所平紀錄保持者，一個係迪史堤芬奴，一個係薩拉，分別係皇馬同畢爾包名宿㖭。C朗入波後仲叫埋馬些路同占士洛迪古斯跳番part舞㖭。以C朗𠵱家只不過係29歲，狀態又好，獨霸紀錄都睇嚟時間問題。<br>開季已經累積13個聯賽入球嘅C朗，賽後就同女友艾琳娜食晚飯，仲放上個人twitter話同tigriski食飯，大家都估計tigriski就係C朗對女友嘅暱稱。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>