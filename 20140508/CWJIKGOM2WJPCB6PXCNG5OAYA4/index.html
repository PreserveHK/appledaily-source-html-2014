<html><header><meta charset="utf-8"><title>【壹週刊】低頭族杜汶澤見到林德信當無到</title></header><body><h1>【壹週刊】低頭族杜汶澤<br>見到林德信當無到</h1><p>【壹週刊】早前俾天后容祖兒鬧爆係「娛樂圈中唯一一個討厭嘅人」嘅杜汶澤，真係俾人鬧一鬧就收斂咗？你以為啦！實情係因為俾祖兒教訓之 後，佢承諾以後少講廢話。對住天后就鵪鶉咁，但對其他人就唔係咁講法喇！《壹》仔見到阿澤同女助手喺中環，阿澤就頭耷耷，邊行邊篤電話，幾乎無望過人咁 滯，再唔係就煲電話粥，連助手都唔理。直到女助手突然揮手say hi，哦……原來見到林子祥個仔林德信；不過就算助手幾大動作都好，阿澤都一於少理，繼續篤電話。一個人好唔好，唔只睇佢肯唔肯認錯㗎。對住天后就耍冧， 對其他人就當無到，啲撲熄咗嘅火頭遲早着番㗎咋！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>