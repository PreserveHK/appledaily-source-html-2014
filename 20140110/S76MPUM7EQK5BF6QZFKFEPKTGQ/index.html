<html><header><meta charset="utf-8"><title>遭海事處警告君如巨雞提早玩完</title></header><body><h1>遭海事處警告<br>君如巨雞提早玩完</h1><p>吳君如孭飛的賀歲片《金雞sss》將上映，之前Rubber Duck熱爆香港，電影公司為該片花50萬打造了一隻身高18米、比巨鴨更大的「Rubber雞」，打算安排巨雞遊維港5日為電影造勢，怎知巨雞在港只有3日便要講拜拜。<br>君如昨率領一班「小雞」王菀之（Ivana）、衛詩雅、林宜芝（Monna）及吳若希在大角嘴碼頭舉行「馬年一雞獨大」啟動禮，君如愁爆表示，很遺憾收到海事處的友善警告，擔心巨雞出事，好像跌落海或爆了，所以記者會之後就要放氣：「我始終係香港市民，維港咁繁忙，真係孭唔起，𠵱家8隻眼睛𥄫實（海事處職員），真係好可惜，或者睇吓送唔送到巨雞去台灣。Ivana建議送去深圳，最慘係我答應咗個女同親友之後遊維港，同巨雞影相。」<br>君如表示起初想博懵，偷雞放在躉船當貨物，在海上運來運去，原來申請要一年時間：「我亦諗過拉咗先算啦，但冇理由咁樣坐監。」她又笑言若此片大賣，就買個古堡安置巨雞。</p><p>王菀之被摸胸</p><p>君如又大爆Ivana在戲中很大膽，露胸、擘大腳、被男人搞又被湯駿業摸胸，大讚她演得很放，不過她昨兩度叫錯Ivana名字，令她有點尷尬！問到被摸胸感覺如何？Ivana笑說：「好舒暢，過程好順利，不過唔敢同父母一齊入場睇。」至於衛詩雅與Monna冒寒風性感出海，她們都頻呼很凍及很暈，Monna表示戲中沒有托胸，但都有性感效果。<br>採訪：溫敏芝</p><p>足本收睇《亂噏24》x 卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>