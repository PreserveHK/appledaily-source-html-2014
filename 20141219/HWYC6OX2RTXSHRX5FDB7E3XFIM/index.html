<html><header><meta charset="utf-8"><title>外遊散心晒比堅尼劉明軒：我被離婚</title></header><body><h1>外遊散心晒比堅尼<br>劉明軒：我被離婚</h1><p>有線一姐劉明軒、江若琳及歐陽妙芝等昨日於又一城出席「高錕慈善基金聖誕籌款義賣活動」，高錕太太高黃美芸亦有在場打點一切。劉明軒與其友邦保險資深區域總監夫婿王傲山（Marcus）結婚一年多分手收場，日前更在其instagram上載性感比堅尼旅遊相，來個離婚大解放，她昨日在活動首度開腔認離婚：「首先我係被離婚，其實自己啱啱去完旅行好開心，所以都唔係好想提，始終都唔係開心事。」問到離婚手續時，她表示正處理中：「無論在私事定法律上都喺處理中。」<br>劉明軒坦言離婚一事令她不開心，故才會到馬爾代夫散心遊：「可以咁講，同埋自己都好耐無放過假，加上我鍾意潛水。」她表示跟前夫仍有簡單的聯絡，問到現時心情？劉明軒再苦笑說：「都OK，但都有啲唔開心。」記者問到二人有復合機會，她則表示不知道。<br></p><p>江若琳嫲嫲腦退化</p><p>此外，同場的江若琳表示嫲嫲患有腦退化症：「佢都係一時時記得我，所以同佢傾偈要好有耐性。」江若琳透露經歷與前老闆林小明的合約糾紛後更有啟發：「人大咗更加有感覺，有啲人喺困難時扶過自己一把，我會記住，好似啲導演、客戶咁都係雪中送炭，即使有啲圈中朋友，唔係實質嘅幫手，就咁簡單講句加油、頂住都已經好窩心。」<br>採訪、攝影：譚倩宜</p></body></html>