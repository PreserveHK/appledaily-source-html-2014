<html><header><meta charset="utf-8"><title>妹妹婆媳糾紛未調解欣欣撐江希文：佢唔工心計</title></header><body><h1>妹妹婆媳糾紛未調解<br>欣欣撐江希文：佢唔工心計</h1><p>黃宇詩一手包辦的自家內衣品牌me Me &amp; ME昨日在上環舉行開幕記者會，宇詩的媽媽華娃與及圈中好友如張慧儀和江欣燕等亦有撐場。對於有報道指與資深大律師胡漢清結婚並誕下囡囡的江希文，近日低調返港並入住沙宣道大宅過少奶奶生活，更不時相約父母及胞姊江欣燕家庭聚會，江欣燕大方地說：「我當然有同妹妹見面，仲探咗佢囡囡，好得意，妹妹𠵱家嘅生活好快樂，好似一個正常婦人，以湊女為樂，多謝大家咁關心，佢冇乜特別。」</p><p>黃宇詩自認細咪</p><p>談到有指江希文的奶奶莊永楚避走加拿大，欣欣說：「我唔係好清楚佢屋企嘅嘢，佢兩個快樂開心就得，以前我都唔係咁鍾意小朋友，𠵱家屋企多咗個新成員，我都充滿愛心，當係自己個女咁錫。」再問妹妹有否為報道而不開心，欣欣說：「唔會，我見佢冇乜嘢，我自己睇佢係一個好賢良淑德既人，係一個好好嘅媽媽，呢樣已經足夠，佢丈夫屋企嘅事，就由佢丈夫自己處理。」至於妹妹婆媳之間關係是否惡劣？她則說：「我唔知，我妹妹唔係一個咁工心計嘅人，據我所知佢哋應該唔係一齊住，係咪返嚟定居要等佢兩個自己決定，有好多嘢要配合。」</p><p>此外，宇詩宣佈與志偉合資七位數字開舖，希望在頭一年可以翻本，因為第一個月的營業額已經有6位數字，不過她不會親自上陣做代言人，她笑說：「我屬於細咪一族，要搵都搵啲後生女。」<br>採訪：卓寶花<br>攝影：仇志德</p><p>【我撐公投】網頁: <br> http://622popvote.appledaily.com  </p></body></html>