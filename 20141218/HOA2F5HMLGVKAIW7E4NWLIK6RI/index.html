<html><header><meta charset="utf-8"><title>體壇拾趣：鄒市明3月鬥癮君子</title></header><body><h1>體壇拾趣：鄒市明3月鬥癮君子</h1><p>踩入職業拳壇唔夠兩年，中國拳王鄒市明（左三）話咁快就進軍世界拳壇。噚日佢喺上海出席記者會，宣佈出年3月7號重返澳門威尼斯人，喺「金光激戰」挑戰IBF蠅量級世界冠軍阿泰倫龍（右四）。市明呢位泰國對手夠晒傳奇，曾經係癮君子，坐過3次監，接觸拳擊後改過自新，1月仲贏埋世界冠軍金腰帶。兩位喺業餘時期已對過3次，贏過兩場嘅市明喺記者會話：「當年我同佢打業餘，感覺水準接近，但佢已經係世界冠軍，實力肯定有提升。」呢頭讚完對手，佢轉頭就喺微博牙擦擦話，只係將金腰帶寄存喺對手度，賽後就會拎番，睇嚟信心爆棚喎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>