<html><header><meta charset="utf-8"><title>花絮：伊巴波衫爭住換</title></header><body><h1>花絮：伊巴波衫爭住換</h1><p>對傑志球員嚟講，今晚友賽完PSG後可以同邊位星級球員換波衫，已經成隊友之間其中一個話題。中場林嘉緯噚日收操後就好坦白咁講，梗係想同伊巴交換，至於能否成事，就好難講。另外，林柱機（左）亦已準備好同佢前阿積士青年軍隊友雲達韋爾交換，以佢兩個交情，應該冇問題。</p></body></html>