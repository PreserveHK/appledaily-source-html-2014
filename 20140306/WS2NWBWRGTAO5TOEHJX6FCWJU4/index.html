<html><header><meta charset="utf-8"><title>街坊超市　屯門再見　顧客：買到結業嗰日　老闆：一定返嚟</title></header><body><h1>街坊超市　屯門再見　<br>顧客：買到結業嗰日　老闆：一定返嚟</h1><p>【本報訊】走街坊平價路線的家興超級巿場，本月16日後正式告別屯門，老闆王重家承認富健花園自置地舖將租予百佳超巿，並由上月底起將全場貨品九折發售，連日吸引大批街坊到來掃貨。有街坊一口氣購入近50罐飲料，揚言「買到佢結業嗰日，塞到屋企擺唔晒為止」，並擔心百佳進駐後，居民要買貴貨。<br>記者：金敏俐　麥超億　黃學潤</p><p>現時全線擁有八間分店的家興超級巿場，一般貨品較其他超巿售價便宜一成或以上，極受區內街坊歡迎，屯門的家興超市原在良景邨商場開業18年，2010年因領匯不續租而結業，老闆王重家翌年以2,750萬元購入富健花園舖位重新開業。</p><p>認將舖位租予百佳
</p><p>王重家承認已將舖位租予百佳超巿，他拒絕透露租金，但市面流傳租金達32萬元。記者上周末在場所見，店內人頭湧湧，700毫升裝維他蒸餾水每支售1.5元；六盒裝維他檸檬茶售11.9元；五公斤裝獅球嘜花生油售120元，較其他超巿便宜不少。<br>部份貨架已無貨物，店內放有未拆箱貨物，街坊擠在一起尋寶。超市旺場，職員做到無停手，「差唔多日日由朝八開舖做到晚十一收舖」。<br>住隔鄰龍門路的梁小姐連日與家傭拖篋入場掃貨，當日一口氣買入48罐罐裝飲品及數盒洗衣粉，埋單400元，她指在大型超巿買同類物品要600元。她說慳得就慳，「買到佢結業嗰日，塞到屋企擺唔晒為止」。拾紙皮婆婆指近日在家興超巿外執紙皮變賣，最高峯可賣得100元，擔心新超巿進駐後無紙皮可執。<br>王重家否認向大財團屈服，稱以低價購入舖位開超巿，待舖位旺場再高價租出，公司藉租金維持繼續薄利多銷賣平貨，他說：「一定返嚟屯門。」並正物色新舖。<br>理工大學應用社會科學系助理教授鍾劍華指，家興超巿以高租金維持薄利多銷的模式營運無可厚非，街坊確能夠從中受惠，其實近年舖位租金屢創新高，小店難以維持，「領匯都話美化屋邨商場，趕絕舊舖，未來趨勢只會係一街百佳、惠康、7-11同萬寧」。</p><p>街坊不捨</p><p>【梁小姐】<br>「唔捨得家興結業，呢幾日都拖篋掃貨。」</p><p>【盧同學】<br>「見全部貨品再九折，所以買多啲零食，埋單60幾蚊。」</p></body></html>