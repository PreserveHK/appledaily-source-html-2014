<html><header><meta charset="utf-8"><title>馮仁昭四圍超：晒港式英文冧浩龍豬容祖兒除夕撞爆嘴 - 馮仁昭</title></header><body><h1>馮仁昭四圍超：晒港式英文冧浩龍豬<br>容祖兒除夕撞爆嘴 - 馮仁昭</h1><p>喺紅館舉行緊演唱會嘅容祖兒，前晚大除夕延遲至近10點開騷同觀眾一齊倒數，不過男朋友劉浩龍前晚要去澳門做倒數活動，唔可以喺紅館陪住，不過佢不忘喺微博叫入場睇騷嘅觀眾：「你哋今晚要畀最好的反應佢呀知唔知道？」真係好錫女友。</p><p>感激男友照顧
</p><p>但踏入新一年，祖兒噚日一早要去醫院睇醫生，佢喺微博貼咗張藥丸相：「2014新年快樂，無懼咽喉炎氣管炎感冒菌全身菌跑，感激（公仔豬樣）爬起身車我到醫院，更衷心感激我的耳鼻嗰醫生黃雅信一月一號為我應診，醫者父母心，我代我的觀眾多謝你，各位，針已打，藥已服，nothing can fight me down（冇嘢可以打低我）。」好明顯祖兒嗰隻豬公仔係指劉浩龍。不過祖兒呢句英文認真地道港式，擺明直譯，正統應寫成「nothing can defeat/beat me.」先啱，唔會用fight。<br>至於前晚祖兒喺個唱上依然落力演出，但尾聲唱《加大力度》時就唔小心俾個舞蹈員隻手撞到個嘴，整損咗少少。另外祖兒唱《16號愛人》時好感動同滿足話：「作為歌手，擁有咁嘅晚上，已經好足夠。」<br>撰文：馮仁昭</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/ </p></body></html>