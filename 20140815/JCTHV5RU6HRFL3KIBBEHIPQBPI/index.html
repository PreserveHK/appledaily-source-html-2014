<html><header><meta charset="utf-8"><title>Cammi BB上圍突升Cup同數女友人撞晒樣</title></header><body><h1>Cammi BB上圍突升Cup<br>同數女友人撞晒樣</h1><p>一講到Cammi BB(謝芷蕙)大家都會諗到好多嘢，有Nel Nel(張學潤)、陳冠希、變樣同埋個有米男友。<br><br>前日呢位咁多話題嘅Cammi，就喺微博貼多張同班女仔朋友去玩嘅相，而當中有兩點好令人注意，首先就係Cammi嘅上圍疑似再發育，第二就係Cammi嘅朋友，個個同Cammi BB都好似樣。<br><br>先講個上圍，Cammi BB近期晒嘅相，都已經唔會好似之前咁主力晒腿，開始有晒事業線喇，其實都好合理，因為Cammi BB現時19歲，正值發育期，加上男友對佢愛護有加，成日帶Cammi BB食好嘢餵飽佢，咁幸福，發育當然好啦！<br><br>睇佢前日嘅相，一身露腰薄紗裙，上身就谷出一條好深長嘅事業線。網民都留意到呢條事業線，好多留言都係講到Cammi BB嘅上圍，不過都有人質疑係假，因為有網民話：「你也整胸了，索性取消關注，假死了。」<br><br>另外就係Cammi BB嘅班女性朋友喇，有時真係明白女仔好朋友起上嚟，會着差唔多嘅衫，化差唔多嘅妝，不過Cammi BB嘅朋友真係未免太似佢喇，十足十餅印咁，仲有網民留言話：「三胞胎？」雖然話Cammi BB成日都變樣，但啲朋友都冇理由變埋一份啩？所以應該都係因為用咗自拍神器，又執過張相，加上本身個妝都幾似，所以先會有咁嘅效果。</p></body></html>