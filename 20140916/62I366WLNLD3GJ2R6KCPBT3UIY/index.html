<html><header><meta charset="utf-8"><title>【壹週刊】新加坡人屯門開貓café　五十蚊影張相</title></header><body><h1>【壹週刊】新加坡人屯門開貓café　五十蚊影張相</h1><p>【壹週刊】香港好似同動物有仇咁，公屋、居屋、就連一啲私人屋苑都話唔可以養寵物，認真慘呀！<br>新加坡人Vincent 就見香港人咁寂寞，就係屯門開咗間貓café，Vincent仲將自己嘅貓貓化身成親善大使陪吓大家。呢度總共有13隻貓貓，有啲係金吉拉、英短，係Vincent養開嘅，仲有啲生咗BB，你睇啲幼貓幾貪玩。<br>呢對布偶貓係場主領養嘅，前主人遇意外不能再照顧，宜家8歲性格有啲cool，希望客人體諒。人客嚟到可以陪貓玩，又可以餵佢哋食嘢！10歲以下小朋友就要由家長陪同，BB仔都嚟得，家長可以多個途徑知道小朋友對貓有冇敏感。<br>呢度仲提供輕盈小食，又有Locker，大家可以玩得放心。場主Vincent 本身仲係廣告art director，裝修攝影乜都識，客人想同貓貓影相都得，仲即印添！50蚊有張A4 size 大嘅相拎番屋企。<br> <br>Maomaomiya 貓貓喵丫<br>地址：屯門新合里6號美基工業大廈8樓B室<br>收費：每小時60，其後每小時30(包飲品1杯)<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>