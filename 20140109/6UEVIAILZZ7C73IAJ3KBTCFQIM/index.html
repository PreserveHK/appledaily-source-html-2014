<html><header><meta charset="utf-8"><title>網事力場：Edison扮小便惹剪J禍</title></header><body><h1>網事力場：Edison扮小便惹剪J禍</h1><p>做藝人要以身作則，為粉絲建立好榜樣，可惜有啲藝人亂咁嚟，真係教壞晒！好似今年已經33歲嘅陳冠希（Edison），最近竟然對住飲水機趷高腳扮小便，仲要樣衰衰咁回望，佢咁做分分鐘教壞細路！大批網民留言聲討Edison，喪鬧佢：「思想不健康」、「不要臉」，唔止笑佢腳短要趷高腳小便，甚至有網民抵死話要剪佢「JJ」：「把下面給你JJ剪了，看你還能搞亂不！」</p><p>童童又煙又酒</p><p>至於王菲嘅大女竇靖童今個月3號啱啱滿17歲，仲未成年嘅佢原來又煙又酒又紋身，認真曳曳！噚日凌晨，童童友人將佢拉起衫袖騷紋身嘅相放上微博，童童面前仲有一杯紅酒、一包香煙同打火機，網民都擔心童童學壞，紛紛留言：「你媽媽知道嗎？」不過王菲就冇反應，似乎對個女好有信心。<br>場主：守庫</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>