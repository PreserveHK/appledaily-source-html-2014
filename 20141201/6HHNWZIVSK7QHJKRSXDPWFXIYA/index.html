<html><header><meta charset="utf-8"><title>體壇拾趣：孫延在美貌超「裙」</title></header><body><h1>體壇拾趣：孫延在美貌超「裙」</h1><p>自從9月喺仁川亞運主場大熱奪金，幫國家創歷史之後，有南韓「韻律操精靈」之稱嘅孫延在雖然冇乜比賽，但曝光率依然有增無減，之前去過棒球場幫大學校隊打氣，又喺首爾開個人show，仲上埋電視綜藝節目，當然唔少得頻頻出席公開活動做宣傳順便賺吓外快啦。國內人氣高企嘅佢，早幾日就出席咗贊助商嘅兩周年慶祝活動，仲特登搞咗個簽名會益街坊㖭。20歲嘅佢着住一身淺粉紅色長袖連身裙，斯文大方得嚟不失少女味；雖然本身唔夠5呎5吋高，但細細粒嘅佢今次着咗對襯晒色嘅高踭鞋，成個人即刻高䠷晒，就算企喺大大部冷氣機隔籬依然拍得住，一啲都唔輸蝕㗎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>