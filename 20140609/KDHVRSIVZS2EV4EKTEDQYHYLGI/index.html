<html><header><meta charset="utf-8"><title>中環在線：美聯爆粗阿頭今現身道歉 - 李華華</title></header><body><h1>中環在線：美聯爆粗阿頭今現身道歉 - 李華華</h1><p>美聯（1200）「爆粗阿頭」營業董事吳家棟將於今日現身，高調道歉。事緣上周三網上瘋傳一條半分鐘短片，成條片就係吳家棟喺內部會議，向住班下屬不停爆粗捽數，內容不堪入耳。<br>吳家棟噚晚話，條片被瘋傳後，佢每日至少接到10個粗口電話，一接電話就被人用粗口問候，由於對方可能係客，佢又不能不接。為息事寧人，佢決定現身道歉。<br>佢仲話，呢件事之後，佢確係人氣急升，不過係負面嗰種，仲有兩本周刊想約佢做人物專訪㖭，咁佢就梗係推咗喇。美聯都算係錫住呢位營業董事，只向當事人發警告信，今日又幫佢搞記者會，住宅部行政總裁布少明亦會撐場。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>