<html><header><meta charset="utf-8"><title>【壹週刊】曼谷新場主打美食　英法名牌匯聚</title></header><body><h1>【壹週刊】曼谷新場主打美食　英法名牌匯聚</h1><p>【壹週刊】曼谷Central World 唔單止開新商場Central Embassy，自己打自己，再加開一間Groove，廿萬呎地方，更係英法名牌集中地。<br>好似Fauchon 喺香港只賣甜品，但喺曼谷就係一間餐廳，唔只甜品選擇比香港多，粉紅色搶眼新店仲分為甜品部、精品店以及主餐廳，戶外座位幾部份。<br>招牌喺法式泡芙Éclair Ayudhaya以椰子做果醬，加以白茅等泰國材料炮製，味道清香。<br>另一間必試喺Maxim’s，去過巴黎都應該記得呢個品牌，大廚喺法國廚師，餐牌上約七成菜式都跟隨法國總店譜，加上自創嘅全新蛋糕，好似五重質感嘅Coco Chanel ，質數直逼五星級酒店。<br>唔想一直行名店，另一新開商場Siam Square One 更啱後生仔。商場有七層，設計講求環保，大膽用中空式設計，靠自然風通風及日光照明，四圍都種滿植物，只有地下有冷氣，中午嚟行都幾熱。<br>四至五層係食肆，同樣走日韓風，有齊日式拉麵、迴轉壽司、韓式部隊鍋等。最有特式喺由泰國雲石品牌開設嘅Callery Café ， 而小老闆開設嘅爆谷店Tob Com，有充滿東南亞風味嘅紫菜青芥辣、沙爹等共八示一款口味。不過重點就都係呢店有三層高嘅Hello Kitty café，全店以宮廷式設計，粉紅色充滿夢幻feel，肯定吸引唔少Kitty 迷專誠朝拜。<br> <br>Siam square one<br>地址：Rama 1 Road,Wangmail,Pathumwan, Bangkok<br>電話：+66(0)22559999<br><br>Groove<br>地址：999/9 Rama Pathumwan<br><br>Bangkok<br>電話：+66(0)26351111<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>