<html><header><meta charset="utf-8"><title>少女寧街頭賣唱　拒減肥做偶像</title></header><body><h1>少女寧街頭賣唱　拒減肥做偶像</h1><p>【本報訊】肥人在香港沒有市場，她卻不理歧視目光，一直在唱。在街頭唱歌的22歲張潔瑩上月參加東方衛視《中國達人秀》，靚聲震撼內地13億人，獲內地傳媒封為「港版Adele」。在香港，她並非沒遇過伯樂，但唱片監製找她簽約時卻要求纖體，音樂用耳聽不用眼看，她寧願留守街頭而不飛上枝頭；被驅趕是尋常事，觀眾幫口「留住」歌聲，抵銷一切辛酸。記者：姚國雄</p><p>張潔瑩（Kit）在《中國達人秀》1月5日出場，演唱英國女歌手Adele名曲《Rolling In The Deep》，成熟聲線震撼人心，現場觀眾至中段已尖叫，齊齊站立為這位「胖港女」打拍子，評判兼影星劉燁、趙薇、蘇有朋及台灣金牌製作人王偉忠接連讚賞，四個Yes送她入複賽，令張母感到光榮。<br>Kit其實早有機會在港一唱成名。她接受本報訪問時憶述，一年前有著名音樂監製一邊邀她談簽約做歌手，一邊拋下這句話：「我本人唔係唔鍾意你呢啲身形，但係你知道香港嘅市場要瘦啲靚啲，marketing會易啲。」聽罷她耳邊響起這一句：「如果你有呢把聲，再減吓肥，我都對你幾有信心。」<br>「人哋想簽、我唔想纖」，身邊人勸她飛上枝頭，但Kit決定留守街頭，拒入畸形樂壇：「唔會因為要做歌手而去減肥，如果你係鍾意我嘅音樂，你係用耳仔去聽。如果你覺得我好樣衰，你瞇埋眼先，先聽吓我把聲，再打開雙眼，睇吓有冇覺得順眼咗？」還是那句老套話：「我做好自己，討好鍾意我啲人。」</p><p>曾受刁難  「話我哋係乞兒」</p><p>就如遊行，走上街頭，總有原因。有點鬼妹仔性格的張潔瑩哈哈大笑稱：「因為冇人聽我唱歌，所以出街唱！」在街頭唱歌，聲音好壞、觀眾多少，難以騙人：「喺街唱歌，無論你樣衰又好，肥又好瘦又好，佢停低係因為你把聲，唔係因為你特別靚，當然靚女特別多人睇。」<br>受刁難的時刻，教她刻骨銘心：「俾人話我哋行乞，話我哋犯法，話我哋係乞兒。」她與同名好友張潔瑩（Carol）在街頭唱歌而相識，多難聽的話，兩生花聽過記着一輩子。本身是音樂治療師、曾在九展開個人演唱會的Carol說，有人曾問她爸爸：「點解你個女讀完碩士走去乞錢呀？」</p><p>警察趕人  聽眾幫口求情</p><p>尖沙嘴文化中心地上有條白色警戒線，Carol說一旦逾越，十面埋伏的保安、警方便「擰着頭」走過來：「佢哋會話：呢度係文化中心管轄範圍……但其實我哋唔係傷害別人，好多人都聽得好開心，試過有市民走上去同警察講，叫佢哋唔好再趕我哋走。」<br>某夜，Kit在萬轆奔騰的銅鑼灣崇光外唱歌，遭擲冬菇和粗口問候：「佢哋走埋嚟話：『你唔好喺度影響市容，你勁嘅，就唔使出街玩啦』！」不讓意志被打沉，惟靠唱歌，就如Adele名曲首句「There's a fire starting in my heart, reaching a fever pitch and it's bringing me out the dark」。<br>Kit於《中國達人秀》的表演，可到此網址觀看： http://www.youtube.com/watch?v=uzbcECj5ux8&amp;feature=youtube_gdata_player </p></body></html>