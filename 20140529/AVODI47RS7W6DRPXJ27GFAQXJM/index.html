<html><header><meta charset="utf-8"><title>隔牆有耳：地球之友年換三個CEO - 李八方</title></header><body><h1>隔牆有耳：<br>地球之友年換三個CEO - 李八方</h1><p>地球之友執行總監一職又懸空。今年3月5日上任嘅梁倩亙未做滿試用期，就以私人理由請辭，周五last day嘞！查實呢位前銀行高層冇乜環保經驗，外界擔心佢唔識推動環境議題，但地球之友睇中佢專業人才管理經驗。埋單計數，地球之友一年就換咗三個執行總監，陳美玲去年中辭職後、由綠星署任半年，到梁倩亙埋位唔夠3個月又走，似乎環團高層唔易做。<br>八方搜尋吓過去幾個月新聞，梁倩亙只係獲委任先上過報，其後冇聲氣，跟開環保新聞嘅記者都未見過佢。八方噚晚嘗試聯絡梁倩亙訪問但被婉拒，唔知地球之友董事局會搵邊位接手做CEO呢？</p><p>【壹錘定音 . 李慧玲】6月4日早上8點正式開咪！<br>即like【壹錘定音】facebook專頁！<br> https://www.facebook.com/hammerout.hk  </p></body></html>