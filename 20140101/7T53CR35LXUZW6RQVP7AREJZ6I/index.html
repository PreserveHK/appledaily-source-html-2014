<html><header><meta charset="utf-8"><title>韓勢力：《蘋果》專訪鄭多燕公開必瘦技</title></header><body><h1>韓勢力：《蘋果》專訪<br>鄭多燕公開必瘦技</h1><p>弗到漏的韓國塑身女王鄭多燕大前日來港，她昨日在銅鑼灣接受本報專訪，除向香港「燕粉」送上元旦祝福，也鼓勵男女多做運動，並表示除可練成像她一樣弗爆身形，同時更可重拾自信，一舉兩得，鄭多燕還大方公開一日六餐的瘦身餐單。<br><br>鄭：鄭多燕　記：記者<br><br>記：過往減肥經歷中遇過乜嘢辛酸？　<br>鄭：我試過好多不同方法減肥，我試過只吃水果餐，又或只吃全肉餐，亦試過節食，我又試過包着保鮮紙往桑拿，結果更暈倒在桑拿室中，差點要叫救護車。<br>記：係咪自此之後唔敢再節食？<br>鄭：我不建議大家節食，我發覺最有效和健康方法，始終是均衡飲食和多做運動。我現在持之以恒，每天都做健康操，只要踏出第一步，有恒心繼續下去必定成功，我習慣了，現在每天只做十分鐘已有成績。<br>記：你嘅餐單好清淡？<br>鄭：一周中我會容許自己有一天放縱飲食，可以狂吃甜食，如芝士蛋糕之類。</p><p>啟發癌症粉絲</p><p>記：眾多燕粉中，邊個最難忘？<br>鄭：跟我學習的員學員當中，有約200多個已變成專業導師。我記得有一名日本太太粉絲令我好難忘，她是一名末期乳癌患者，她看過我的跳舞片段後，決心要學習，希望在死前可以練得美麗身形，結果她的努力沒白費。她的經歷令我覺得自己更有使命感，為有需要人士開發更多新舞步。<br>記：有冇同過呢位乳癌燕粉見過面？　<br>鄭：有，我每年都會去日本出席大型運動活動，有一次我特別坐列車去跟她見面和吃飯，席間大家聊得很開心，我給了她很多鼓勵，可惜臨終前就未能再見面。</p><p>身形勝在平勻</p><p>記：對於自己身形，邊部份最滿意？<br>鄭：身體健康就好，我覺得自己幾平均。<br>記：新舞步mom chang fit有乜嘢意思？<br>鄭：韓文中mom解作身體，chang是正的意思，fit大家一定明白。<br>記：聽日元旦，有乜嘢同大家講？<br>鄭：（用半鹹淡廣東話）大家好，我係鄭多燕，Happy New Year！<br>記：你的新年願望係乜嘢？<br>鄭：希望大家健康、順利和平安，我全家都幸福快樂，喜歡我的人多些跟我學跳舞，重拾自信，找回自己。<br>記：除夕點慶祝？<br>鄭：在房間影煙花。<br>採訪：比華利</p><p>【食得至Fit】按時食6餐</p><p>鄭多燕主張少吃多餐，她公開一日6餐的餐單及進食時間如下：<br>7:30am　麥皮或乳酪或生果或牛奶<br>10:00am　生果<br>12:00pm　烚雞胸和烚菜<br>3:00pm　烚菜<br>7:00pm　半碗飯配烚菜或韓式涼拌前菜<br>12:00am前　麥皮</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>