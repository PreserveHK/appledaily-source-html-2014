<html><header><meta charset="utf-8"><title>葉佩雯促銷買飯煲</title></header><body><h1>葉佩雯促銷買飯煲</h1><p>【銅鑼灣崇光】前晚葉佩雯同佢位好似Iron Man嘅老公郭偉亮（Eric），揸車去咗銅鑼灣，兩公婆之後上咗崇光百貨10樓，今次Eric唔係拯救地球，而係陪老婆買電飯煲。葉佩雯初頭睇嘅電飯煲每個售價都接近成萬蚊，睇睇吓唔對路兩公婆行落做緊促銷嗰層，幾經研究，葉佩雯終於扑槌買咗個千幾蚊嘅飯煲。之後兩公婆落咗地庫嘅超市買餸，準備試吓個新飯煲。<br>採訪、攝影：吳耀輝、朱志聰</p></body></html>