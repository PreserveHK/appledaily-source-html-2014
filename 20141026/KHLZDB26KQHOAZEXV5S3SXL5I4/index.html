<html><header><meta charset="utf-8"><title>紅館騷摸契媽　小斌女𥄫實軒仔頭貼關淑怡下體</title></header><body><h1>紅館騷摸契媽　小斌女𥄫實<br>軒仔頭貼關淑怡下體</h1><p>張敬軒一連三晚紅館個唱前晚開鑼，邀得關淑怡、王菀之和譚玉瑛三位表演嘉賓，而密友「小斌女」關智斌、前緋聞男友胡鴻鈞，還有中大校長沈祖堯都是座上客。軒仔與關淑怡大唱張國榮的《偷情》，配合纏綿互摸動作，軒仔的頭和手在關淑怡身上游走，觸及對方胸部及下體，意識大膽，不過軒仔卻有點生硬。</p><p>譚玉瑛交棒畀小孩</p><p>而軒仔和黃偉文曾公開表態撐學生，二人為譚玉瑛度身訂造一個音樂劇，除向兒童節目榮休長老譚玉瑛致敬，更籍此鼓勵香港新生代繼續為未來努力。譚玉瑛在音樂劇中有一句對白：「小朋友我要走喇！呢個世界交畀你喇！保重！」看似簡單的道別卻語重深長，她說：「地球歷史都會有大變化，唔好阻住地球轉，去到人生另一個階段，放手先可以掌握未來，背住咁多嘢點飛？」之後軒仔獻唱《青春常駐》，譚玉瑛在台上告別，軒仔即感觸落淚。<br></p><p>與父爭拗佔中看法</p><p>軒仔受訪時大讚譚玉瑛灑脫，是一個追求生活質素的人，問到音樂劇隱喻現今香港的社會現象，他說：「故事講地球經歷咗23次大滅絕，無論社會上或者我哋人生發生啲幾大嘅事，都係要繼續行落去，而你會變得更好，所以想做出嚟畀觀眾感受到，我好唔爭氣，係台上面崩潰咗。」<br>至於關淑怡是軒仔的契媽，他說：「因為佢個仔有個軒字，幾年前話契我做契仔。」跟契媽互摸，被指意識亂倫，軒仔解釋說：「舞台設計上，佢唔係現實當中嘅人，佢係我心入面幻想嘅女神，所以我哋係做咗藝術處理。」<br>此外，軒仔早前接受商台訪問，提到與前黨委書記的爸爸在佔中事件持不同意見，他表示當時跟父親說︰「你可以畀自己喺個籠入面長大，但你唔可以見到其他雀仔識飛而覺得其他人有病。」<br>採訪：王連連<br>攝影：仇志德</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>