<html><header><meta charset="utf-8"><title>尹子維獨自隊酒</title></header><body><h1>尹子維獨自隊酒</h1><p>【銅鑼灣】平時成日喺戲中演奸角嘅尹子維，前日4點幾一個人喺銅鑼灣嘅百德新街出現，當時見佢飲住咖啡孭住個袋喺度漫無目的咁四圍行，後來咁啱撞見一位女性朋友，尹子維同對方企喺街度足足傾咗成10分鐘先各自離開。<br>尹子維之後再單拖去到景隆街嘅某間酒吧，以為佢約咗朋友，點知原來又係一支公飲紅酒，雖然冇人陪，不過尹子維都幾識得自得其樂，一個人都可以好快樂。<br>採訪、攝影：梁繼光</p></body></html>