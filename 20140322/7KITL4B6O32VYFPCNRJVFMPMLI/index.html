<html><header><meta charset="utf-8"><title>鄧達智患腸癌急開刀</title></header><body><h1>鄧達智患腸癌急開刀</h1><p>本地時裝設計師鄧達智（William）昨日在其facebook網頁上載一幅病榻圖片，更自揭患上「Colon Cancer？Simu 2nd stg……連附近肚皮脂肪一拼（併）切割。」記者昨日致電慰問身體情況，從鄧達智的聲線聽出精神不錯，他亦確認患上乙結腸癌二期，已於星期二進行了切除手術，現正留院休息的鄧達智說：「都係大腸癌一種，算係不幸中之大幸，因為喺乙結腸發生，如果喺直腸比較麻煩。」<br>鄧達智續說：「過咗45歲，已意識到要每年驗身，已叫保險經紀安排，對方懶懶閒，直至今年頭去完法國返香港，覺得大便習慣唔同咗，有時候便秘、有血絲，上星期四即去照腸鏡知道結果，如常星期五、六約朋友食飯，唔想驚動朋友，之後安排入院。」</p><p>幸沒擴散</p><p>鄧達智表示已切除腫瘤，經化驗沒有擴散，不過因家族中有人因癌症過世的紀錄，正等待主診醫生意見，研究是否需要打抗癌針，他說：「我三家姐唔夠40歲胃癌走，陪佢走咗一段辛苦路，我父母都係生癌，不過都年紀大，二家姐都係生淋巴癌。」鄧達智正休養中，並透露會減少奔波勞碌，他表示：「噚日開始放到屁、小便，今日大便到，拔走尿袋，應該星期一可以出院，自己以後會更加小心，都會一段時間食得清淡同食流質。」<br>採訪：唐如</p></body></html>