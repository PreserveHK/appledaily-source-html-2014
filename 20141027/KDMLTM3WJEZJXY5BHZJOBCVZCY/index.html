<html><header><meta charset="utf-8"><title>趣趣地：巴神敗家又失「利」</title></header><body><h1>趣趣地：巴神敗家又失「利」</h1><p>睇嚟出名敗家嘅費蘭度托利斯走咗之後，英超仲有巴洛迪利（圖）做佢接班人。呢位今夏花咗紅軍1,600萬鎊引入嘅前鋒，上周六鬥侯城唔單止繼續冇料到、冇入波，仲要繼前一輪作客昆士柏流浪喺小禁區前空門打飛機後，再送上敗家之作，今次就係喺完場前接應菲臘比古天奴左路妙傳，離門3碼踢唔到個波，被對方門將成功瓦解咗呢次進攻，搞到球隊最終亦以0:0悶和。領隊羅渣士賽後一貫作風幫巴神辯護，話佢盡晒力，但外界就傳佢都已經頂唔順，準備1月簽入𠵱家喺西布朗當弗嘅比拉希奴，頂敗家兼腦殘嘅巴神。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>