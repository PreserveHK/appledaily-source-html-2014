<html><header><meta charset="utf-8"><title>【強積金升呢】保守基金都蝕錢　恒指基金食硬你？</title></header><body><h1>【強積金升呢】<br>保守基金都蝕錢　恒指基金食硬你？</h1><p>【本報訊】嚟到星期五的最後一堂強積金課，之前教大家合併賬戶同比較收費回報等等，唔知大家有冇實踐呢？今日會教大家有咩基金係千祈唔好揀。<br> <br>第一，就係啲所謂(兩隻食指彎彎狀)保守強積金計劃，市場有數十隻保守型基金計劃，年收費介乎0.23%至1.37%。呢類基金回報都非常(兩隻食指彎彎狀)保守，五年的年度化回報介乎-0.08%至0.33%，你無睇錯，保守基金都有負回報，真係不禁倒抽一口涼氣。不過即使賺(兩隻食指彎彎狀)得最多，五年年度化回報有0.33%的景順強積金保守基金單位類別A及類別H，計埋通脹都係蝕。最賺的都係風雨不改地收管理費的受託人。<br> <br>其他指追蹤基金，好似HSBC的恒指基金，收費約1%，五年年度化回報有約6.9%看似吸引。但市場上同樣追蹤恒指走勢的盈富基金，收費只是約0.1%，五年年度化回報有約10.7%。不過強積金啲錢唔可以自由取出買盈富基金,市民要用供款追蹤恒指，惟有焗揀。<br> <br>一連五集強積金動學堂就完結啦，各位讀者有任何財經/理財的問題想知的話，留言話我哋知啦。<br> <br>Click以下網址，輸入關鍵字眼可以比較不同受託人同類基金計劃的收費及表現:<br> http://www.hk.morningstar.com/AP/mpf/QuickRank.aspx?tab=2&amp;sortby=Return5Year&amp;sortorder=DESC <br> <br>欲重溫如何網上轉基金，可Click以下網址：<br> http://hk.apple.nextmedia.com/financeestate/art/20140704/18787178 <br> <br>欲重溫如何合併強積金賬戶，可Click以下網址：<br> http://hk.apple.nextmedia.c......state/art/20140613/18756379 <br><br>欲重溫各基金計劃比較平台，可Click以下網址：<br> http://hk.apple.nextmedia.c......state/art/20140620/18767367  </p></body></html>