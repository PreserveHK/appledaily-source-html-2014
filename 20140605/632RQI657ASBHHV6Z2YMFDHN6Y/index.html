<html><header><meta charset="utf-8"><title>中環在線：奧斯卡最佳男配角做創投金主 - 李華華</title></header><body><h1>中環在線：<br>奧斯卡最佳男配角做創投金主 - 李華華</h1><p>謝勒力圖（Jared Leto）今年憑《續命梟雄》獲得奧斯卡最佳男配角，片中佢同馬修麥康納希一齊靠走私愛滋病藥賺錢兼救人；現實中佢亦好識得投資去搵錢，本身有自己公司，最近仲開始投資創投公司，最新受惠嘅係Zenefits。<br>Zenefits專幫中小企將人力資源工作自動化，處理出糧同埋計福利等。呢間公司四個月前進行第一輪融資，日前公佈第二輪融資籌得6,650萬美元；兩輪融資共8,400萬美元，公司估值約5億美元。<br>第二輪融資嘅金主就包括謝勒力圖，佢除咗出錢，仲會出力將Zenefits推廣畀媒體業界。其實，謝勒力圖不嬲百足咁多爪，除演戲，仲識唱歌，而且有幾間公司，包括數碼媒體營銷公司The Hive、演唱會串流服務商VyRT。</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>