<html><header><meta charset="utf-8"><title>【深水埗電腦節】Marshall MONITOR喪減$600</title></header><body><h1>【深水埗電腦節】Marshall MONITOR<br>喪減$600</h1><p>Marshall隻MONITOR一向好熱賣吓，無法，始終都係DJ打碟級，機身線條簡單又Classic，仲可以玩完全摺合式設計，真係樣都贏晒，最新腦場價由$1,999下調到$1,399，平時好少咁低，不過當然睇自己係咪真心鍾意啦，聲效偏向係偏向古典同重Bass嘢。</p><p>Reference ONE　平落$899</p><p>深水埗電腦節都去咗大半，不過一樣有新嘢落場，所講係Klipsch Reference ONE耳筒，美國65年老品牌，機身完全Classic款，聲效走平均路線，聽乜嘢歌都有不俗表現，最重要係價錢由$1,480下調至$899，感覺幾抵玩。</p><p>iNOVO8新平板　$1,399送32GB SD</p><p>諗住呢期電腦節，都應該冇新機落場，點知ainol都返咗部iNOVO8，8吋細芒，行Windows 8.1中文版系統，四核心設計，有32GB ROM及2GB RAM，開價唔太高，只要$1,399，仲要送埋32GB KINGSTON SD卡。</p><p>迅達科技</p><p>地址：深水埗福華街146-152號黃金商場地面54號</p><p>Meke閃燈　對應Sony全系列熱靴</p><p>Sony E-Mount呢期大熱賣，點解咁講?睇佢配件多就知，Meke今個星期新返咗MK-300閃燈，最特別係佢專為Sony相機而生，機身頭係傳統反腳Minlota設計，跟機仲多送兩轉頭，一個舊NEX插片頭，另一是A6000的單點頭，換咗上去仲可以做到TTL效果，火數仲係相當高的32GN，好過機頂燈多多聲啦。售 $420。</p><p>力諾攝影器材</p><p>地址：深水埗元州街85-95號新高登電腦廣場2樓236號</p><p>記者：朱崇德</p></body></html>