<html><header><meta charset="utf-8"><title>教聯會會長誣衊學民是黑社會　黃之鋒︰邊有黑社會叫學生去聽教授講書？</title></header><body><h1>教聯會會長誣衊學民是黑社會　<br>黃之鋒︰邊有黑社會叫學生去聽教授講書？</h1><p>【抗命時代】<br><br>反佔中大聯盟呼籲舉報參加罷課或佔中的中學生，引起社會震怒。曾任左校校長的大聯盟執委、教聯會會長黃均瑜竟將倡議罷課的學民思潮比作引誘學生犯法的毒販和黑社會，力促校方嚴懲鼓吹同學罷課的學生；學民思潮召集人黃之鋒斥其將罷課等同犯法，旨在阻嚇學生響應罷課，而中學校長會發「最後通牒」給大聯盟，要求他們立即「收手」，否則學界將集體反擊。<br><br>記者：倪清江</p><p>大聯盟前日舉行成立舉報罷課熱線發佈會，去年退任小西灣福建中學校長的黃均瑜，是台上唯一教育界代表。他昨日在港台節目《千禧年代》上，聲稱熱線前日來電不停，「粗口講埋，恐嚇都有，嗰啲就係白色恐怖」。他又表示，有向聯盟反映教育界憂慮，甚至對設立熱線有保留，但是最終認同大聯盟立場。<br>「除咗（罷課）學生嘅家長同意，隔籬位同學嘅家長都要知。學校會唔會有人做緊游說活動？仔女未問我（家長），已經俾人游說緊？」黃促舉報者提供詳細資料，包括參加罷課或佔中學生的姓名、年級及就讀學校，大聯盟將逐一向校長核實是否有該學生；再由他等四人組成的小組，決定是否公開有兩人或上參加罷課的學校校名。</p><p>避談熱線或被用作公報私仇
</p><p>黃均瑜表示，將罷課學生資料交校長，是寄望可在校內解決，更將罷課比喻為吸毒，「如果一間學校有人引誘學生吸毒，學校都希望可以私了，甚至最多驚動警民關係組」。黃未有正面回應熱線會否被人利用公報私仇或整蠱同學。<br>他昨再度不點名以黑社會分子，形容引導同學參加罷課的學生，「喺學校咁多年，引誘學生犯法嘅犯罪分子採用手法，同𠵱家係有啲類似」。他承認罷課只可能犯校規，但學民思潮和學聯表明會有更激烈行動，「一路一路引誘學生走去犯法邊緣，甚至墮入法網，個手法正正係咁，同黑社會冇分別！」他又說若學生得到家長批准可以參加罷課，可當作缺席，否則應視為曠課，不能因為是政治而得免死金牌。「不過自己去同鼓勵同學一齊去（罷課地點），處分當然唔同，鼓動嘅應罰重啲」。他指即使有家長同意信，校長也應家長討論是否值得批准。<br>黃之鋒在節目中反駁被誣衊為黑社會分子，「大家不要成日亂扣帽子，搞個罷課唔係違法活動。嗰日唔返學、唔返校園，走去公民廣場、街頭去聽大學教授講書，你就話我哋好似黑社會搵學生『落叠』？邊有黑社會叫學生去聽教授講書㗎？」</p><p>中學校長會：鼓吹舉報文化
</p><p>面對中學界及家長怒火，黃均瑜淡化舉報熱線，「冇必要太過擔憂，都係擺喺度以備不時之需，萬一學校出現情況，而學校未必及時處理，熱線先發揮作用」。他更指是應社會要求，才設立法熱線，正如之前的反佔中簽名和遊行。<br>表明不贊同舉報熱線的中學校長會李雪英昨日重申，校長的職份是保護學生和學校，「好似母雞咁，雞仔俾人啄就要保護」。她指出，熱線鼓吹舉報文化，只會涂毒下一代，學界意見已經很清楚，促大聯盟考慮取消。她又表示，該會不會要求教育局局長吳克儉出聲，「唔好等到成個學界集體反擊，咁就冇意思」。</p></body></html>