<html><header><meta charset="utf-8"><title>撞死唐狗的12項啟示  - 陳也</title></header><body><h1>撞死唐狗的12項啟示  - 陳也</h1><p>一，唐狗勉強入閘，下場係咁，泛民，知死未？<br>二，唐狗，不是狼狗，親疏有別，港鐵職員唔會上前握手，更別說擁抱。<br>三，叫幾個男人老狗抱起一條狗，不是太厚多士嗎？<br>四，撞死狗彰顯了政治殘酷，三軌方案只有死路一條。<br>五，狗是人類最好的朋友，你相信，就蠢到冇朋友。<br>六，冰桶挑戰不如叫港鐵高層從路軌跳上月台。四隻腳的唐狗失敗，八足咁多爪的CEO識飛嗎？<br>七，環球時報又開罵，搶了狼英發言權，狗唔搭八。<br>八，撞死狗，找誰食死貓？實賴佔中！<br>九，唐狗識搭港鐵，如果八一七曾經行近灣仔，有可能被張融計埋入25萬反佔中人數內。<br>十，唐狗上唔到車，沉痛哀悼的，是同一宿命的年輕人。<br>十一，未雪，是狗。六八九，是人。<br>十二，人鬼才會情未了，狼狗？咬死你！而且是咬N次！</p></body></html>