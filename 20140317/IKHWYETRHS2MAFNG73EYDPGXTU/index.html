<html><header><meta charset="utf-8"><title>趣趣地：基奧特為老婆要轉會</title></header><body><h1>趣趣地：<br>基奧特為老婆要轉會</h1><p>為咗挽救婚姻，基奧特（右）有機離開阿仙奴。呢位法國射手近排桃色醜聞纏身，先同女模特兒開房，再被爆出佢邀請女球迷玩3P。費盡唇舌後，基奧特終於𠱁返掂老婆珍妮花。不過，珍妮花冇咁容易放過佢，據英國《太陽報》指，珍妮花要求基奧特離開英國。消息話，基奧特唔想同老婆離婚，老婆想點佢都會跟住做，所以佢好有機會喺季尾轉會。</p></body></html>