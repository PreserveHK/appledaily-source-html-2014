<html><header><meta charset="utf-8"><title>姜麗文割席：同美棋唔熟</title></header><body><h1>姜麗文割席：同美棋唔熟</h1><p>同屬港視藝人的姜麗文與黃美棋及黃芷晴經常拍檔，問到有否覺得二人不和，她說：「我冇聽過呀，不過我同芷晴比較close，我哋住得好近，我成日都煮嘢畀佢食，所以有見密啲，但係美棋真係好耐冇見，所以唔係好熟，但係我都有keep住睇佢新聞，我見佢啲活動都係好sunshine girl，應該冇變。」至於有否聽聞芷晴為此事不開心？她說：「冇呀，芷晴佢好nice，唔會講人哋壞話，我哋喺埋一齊係食嘢睇吓戲，我哋都係唔鍾意是非！」<br>至於曾在周刊力數美棋的前經理人Chili，昨日接受電話訪問，提到有否覺得美棋與芷晴有心結時，她說：「冇乜特別喎，美琪自己都講佢慢熱同深閨，唔係好多時約一齊玩，不過始終大家係同一間公司，又係同一條team，實會成日見，呢件事我冇comment。」有指美棋不時作比較，覺得自己比靠父蔭的芷晴做得更好，Chilli則說：「我唔知佢哋細路女有冇比較，始終過咗咁耐，加上我又去咗其他公司，帶緊其他女仔，唔方便講太多以前公司嘅事。」<br>採訪：張曦彤</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>