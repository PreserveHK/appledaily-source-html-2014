<html><header><meta charset="utf-8"><title>森巴嘉年華：梳爾提早歸隊識撈</title></header><body><h1>森巴嘉年華：梳爾提早歸隊識撈</h1><p>勞基梳爾（圖）人仔細細，但相當識撈！呢位今夏加盟曼聯嘅左閘縮短暑假，比其他英格蘭國腳早一周歸隊，開始操練。雲高爾話世盃後就去曼聯上任，連老細都唔放假，新嚟新豬肉嘅梳爾仲唔識做咩！雲高爾雖然仲喺巴西，但一直有交低訓練計劃畀助教傑斯，叫佢帶住班球員操先，下星期佢就會到英國，並決定埋畢特、菲臘尼維利同埋史高斯有冇得留喺教練組。另外，有指adidas同曼聯簽個份球衣贊助合約，每年高達1.3億美元。</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>