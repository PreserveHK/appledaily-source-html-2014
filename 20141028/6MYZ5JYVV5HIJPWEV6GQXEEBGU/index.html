<html><header><meta charset="utf-8"><title>張慧儀聞啟華婚變愕然</title></header><body><h1>張慧儀聞啟華婚變愕然</h1><p>張慧儀日前跟吳啟華到雲頂登台，對於啟華醞釀離婚，她昨在電話中說：「冇喎，完全唔知，完全冇聽聞過，係今朝睇到娛樂新聞先知，有少少意外同愕然，係咪真㗎？」今次雲頂之行期間可覺得啟華不開心？慧儀說：「完全冇。」啟華太太石洋子是否有同行？慧儀說：「有呀，佢太太同個女同外母都有去，有見到，完全冇嘢喎，我仲同佢個女傾偈，仲介紹我個仔比佢個女識，say個hello，完全冇異樣。」</p><p>跟啟華份屬好友、昔日合作無數的金牌監製鄧特希，昨日亦表示對啟華醞釀離婚不知情，他在電話中說：「我乜都唔知，好耐冇聯絡，以前佢都唔講私人感情事。早排佢慰勞節目工作人員，請佢哋食飯，咁啱我撞見佢，佢老婆、個女同外母都喺度，見到好開心，唔覺有乜問題喎。」<br>採訪：魯吉</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror  </p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>