<html><header><meta charset="utf-8"><title>馮仁昭四圍超：趙又廷高圓圓年底擺酒鍾鎮濤8.24娶范姜 - 馮仁昭</title></header><body><h1>馮仁昭四圍超：趙又廷高圓圓年底擺酒<br>鍾鎮濤8.24娶范姜 - 馮仁昭</h1><p>鍾鎮濤（阿B）同范姜素貞（范姜）17年嘅愛情長跑好快就結束，本報兩個月前率先爆料話佢哋會喺下個月結婚，噚日就有雜誌報道指婚期已經落實喺下個月24日，假印尼峇里大搞為期五日四夜嘅婚禮，到時仲會邀請過百位親友見證。日前阿B仲親身到灣仔家事法庭，目的係要補領番離婚證書，做好一切手續，就開開心心飛去峇里正式娶范姜過門做鍾太。噚日馮仁昭致電阿B，電話一直冇人回應，而范姜就身在巴黎，欣賞香港時間今朝凌晨喺當地舉行嘅Valentino高級訂做服時裝騷。<br></p><p>避搶周董風頭</p><p>另外，上月頭喺北京領證結婚嘅趙又廷同高圓圓，原定下年1月會喺台灣補擺喜酒，但係計劃突然有變，原因有指趙又廷因為知道咗周杰倫（周董）同樣喺明年1月結婚，為免互搶風頭，所以決定將婚宴提早到今年12月，仲有消息話高圓圓已經喺台灣四出搵酒店，為提早嘅婚宴做準備，對於係咪避開周董提早舉行婚宴？趙又廷經理人Vicky回應話：「藝人雙方都是低調的人，私事由他們決定，公司不代回應。」<br>撰文：馮仁昭</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>