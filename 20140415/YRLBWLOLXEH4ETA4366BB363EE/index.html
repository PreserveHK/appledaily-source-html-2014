<html><header><meta charset="utf-8"><title>隔牆有耳：白鴿諷狼英爭「膠棒」 - 李八方</title></header><body><h1>隔牆有耳：<br>白鴿諷狼英爭「膠棒」 - 李八方</h1><p>雖然係想連任，但都要阿爺放行兼市民支持先得㗎，所以當港澳辦主任王光亞日前被問到，中央係咪一如傳聞支持狼振英連任，而主任話未係時候、沒有這回事，唔少政界中人都恥笑梁粉，咪以為齊心放風就事成。</p><p>自己交棒畀自己</p><p>但既然狼振英咁想連任，白鴿黨都唔介意令佢夢想成真，乳鴿仔坐鎮嘅創意媒體部最近就以劉華做代言人嘅廣告，整咗套「地道．極品689」短片（圖）潤一潤狼振英。片中有狼有鷹又有「正虎」，三個人一條心去爭「膠棒」，旁白一句「體現獨裁滋味，自己交棒畀自己」，反映佢哋膠棒後好開心。<br>想睇短片可以去以下網址：<br> https://www.youtube.com/watch?v=6YpP3SCYsiU </p></body></html>