<html><header><meta charset="utf-8"><title>記協主席堅決留守　拒棄船</title></header><body><h1>記協主席堅決留守　拒棄船</h1><p>【本報訊】為甚麼香港記者需要居英權的特別保護？香港記者協會主席岑倚蘭說，傳媒屬敏感行業，特別在八九民運後，共產黨對全國記者大舉搜捕。香港記者在民運期間走得最前，基於秋後算賬的恐懼，加速了誘因，97回歸問題而引發的移民潮。<br>居英權推出後，當時不少記者都有申請，尤其是走中國線的一群。岑倚蘭說：「距離回歸只有八年，六四事件對傳媒人衝擊好大。你見到個政權咁樣對國民，你唔驚呀？」她續說：「大家覺得係一張安全卡，一個保障。八十年代初同我一齊畢業嗰班記者，好多都移咗民，不過有啲後來回流。佢哋好多都有細路，為咗下一代着想，無可厚非。」</p><p>「點解連民主改革都唔得」
</p><p>岑倚蘭沒有申請移民，她解釋：「份Application form好大叠，睇見就暈低咗。而且唔想去外國生活，可能係民族情緒作祟。」中學時就讀金文泰中學，校內很多來自內地大學的老師，分享很多中國文化。七十年代香港掀起一片「認祖關社」的風氣，認識祖國、關心社會，岑倚蘭隨學聯北上參加學習團，對當時貧苦的中國人無限同情。<br>「做記者為乜？我覺得做記者要同香港人坐埋一條船，冇錯有咗安全保障，寫嘢可以肆無忌憚，但係就變咗同香港人有個距離，唔係一齊呼吸。」岑倚蘭說。六四後，她加盟《政經周刊》，獲派往東歐採訪由蘇聯解體引發的「蘇東波」東歐變天巨潮。她說：「見到東歐獨裁政權一個一個咁冧，好大感觸。一路採訪東歐變天，一路比較中國，點解人哋可以推翻共產黨，我哋連民主改革都唔得？」</p><p>【六四25周年專頁】燭光不滅，血仍未冷，民主中華，花果漂零。蘋果請你一同見證：良知，從未貶值！ http://64.appledaily.com </p></body></html>