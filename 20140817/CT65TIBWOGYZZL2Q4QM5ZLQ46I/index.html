<html><header><meta charset="utf-8"><title>趣BLOGBLOG：有買貴冇買錯的荒謬 - 股榮</title></header><body><h1>趣BLOGBLOG：有買貴冇買錯的荒謬 - 股榮</h1><p>「有買貴，冇買錯」。這句說話是近期朋友置業的強大「理據」，他們一再強調，供得起用來自住，總好過做樓奴，最重要的，是睇唔到「樓價跌得幾多」，「建築費貴過麵粉、失業率超低，利率明年先慢慢加」，甚麼樓價脫離經濟基本因素或負擔能力，統統只是藉口，靠不住腳！<br>今年樓市如此瘋癲，多個1997年所謂蟹盤，一個個重返家鄉，甚至離場時有收穫。</p><p>97蟹盤仲未返家鄉</p><p>97年炒家樂園的嘉湖山莊，當年高峯期建築呎價（下同）4,500元，隔了17年，至今呎價曾升穿5,000元水平，其餘十大屋苑，大部份較97年高位有兩成升幅，太古城及沙田第一城升幅分別有四成之多。此情此景，「買樓有買貴，冇買錯」，動聽之餘，亦予人充份肯定。<br>要數97年最蟹的樓盤，不得不提深井浪翠園。今日浪翠園呎價未到6,000元，但97年高峯時平均建呎接近8,000元，相當於今日實呎接近一萬蚊。有人會講，當年一萬蚊去買深井樓，儍的嗎？其實未返家鄉的，何只浪翠園。<br>股榮統計百個屋苑，起碼還有四個屋苑，目前仍較97年潛水。荃灣愉景新城、火炭駿景園等，都是96、97年樓市最熾熱時開售的樓盤，當時社會的氣氛，其實與目前沒有太大分別，都認為樓價邊跌得落，有買貴冇買錯。<br>還記得1997年考完A-LEVEL等放榜，暑期工返工廠做包裝，月薪沒記錯是八、九千元，算是不錯了。某一天，家人致電要求請假，趕去銅鑼灣會合入票買樓。登記處是銅鑼灣世貿中心，但人龍卻打蛇餅至紅磡海底隧道口，墟冚程度勝過排隊去書展。</p><p>「利好」因素隨時逆轉</p><p>當時經濟及股市形勢一片大好，暑假工都搵到8,000蚊，新盤灝景灣一呎6,700元，算貴嗎？當年逾三萬人登記認購，最後「慶幸」抽唔中，因為沒有人預計到，金融風暴、大鱷狙擊以至政府房策，會令樓價一跌就冇咗一半，有層樓變負資產，灝景灣被人揶揄為「浩劫灣」。<br>網上見上車初哥分享置業心得，興奮程度猶如中了六合彩般。在此並非想潑冷水，只是目前形勢有幾好，也只是刻下的情況，講股佬都識講，過往表現並不反映將來表現。今日樓價高，建基於多項「利好」因素，但這些「利好」，久而久之，總會消失甚至逆轉。<br>世上從來沒有甚麼是「有買貴，冇買錯」。搜尋近四年「有買貴，冇買錯」的報道，結論都是悲哀的。米蘭站老闆姚君達2010年曾接受傳媒訪問，「如果當年買下那舖就好了，始終舖位有買貴冇買錯，就算自己唔用，都有人租。」刻下舖市已聞燶味，沒買是慶幸還是不幸呢？<br>人生有幾多個十年！股票又好，樓市又好，「有買貴冇買錯」只是自我安慰的說話。借用日本活生生例子，八十年代買樓，至今捱了30年，樓價仍然跌了一半。如只是因為人人講樓、見人有我冇驚蝕底，出盡奶力勉強入市，沒做好風險管理，目前買貴了，就是買錯了。</p><p>股榮<br> https://www.facebook.com/stockwing1 </p></body></html>