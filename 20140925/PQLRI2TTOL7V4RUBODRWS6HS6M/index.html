<html><header><meta charset="utf-8"><title>中學生被鵪鶉 - 陳也</title></header><body><h1>中學生被鵪鶉 - 陳也</h1><p>1，我媽媽代我去罷課。（真的，冇老作。）<br>2，罷課不罷學，即是功課照樣要做要交，咪玩啦。 <br>3，看到李國章的嘴臉，我打算退學。咁，算不算犧牲升呢？會有更多人care吧。<br>4，我冇咁好彩，我們官校的老師官字兩把口，不是四百位學者。<br>5，我怕那個師奶C煙，在學校門口潑婦罵街。<br>6， 校長打橫來，封了全條街（咁你明我讀邊間學校啦），落埋閘，遲早放狗，同學巧驚驚。<br>7，我讀聖公會學校，至驚俾鄺保羅捉去照肺，迫我任揀：一係扮耶穌保持緘默，一係踢入民建聯做𡃁。<br>8，求學必然求分數，校長答應了我們，唔罷課者，有分加，有機會做領袖生。<br>9，訓導主任已經講明會set過百條告密熱線，舉報文化之下，我們中學生被鵪鶉，慘過小學雞。<br>10，罷課就是黑社會？講呢啲？這樣，我個校長肯定是ISIS！紅衛兵？小兒科！行開啦！</p></body></html>