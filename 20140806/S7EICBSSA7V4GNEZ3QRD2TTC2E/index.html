<html><header><meta charset="utf-8"><title>趣趣地：大哨出海晒肥腩</title></header><body><h1>趣趣地：大哨出海晒肥腩</h1><p>「大哨」朗拿度一向都好識享受人生，佢最近搵埋班friend同好多比堅尼美女，喺西班牙度假勝地伊維薩島開船P。眼見大哨又飲mojito又攞住包薯片係咁啪，點解傳奇球星𠵱家有咁大個肚腩，已經唔使多解釋。</p><p>不過，唔知係咪碧藍嘅地中海美景挑番起佢啲運動神經，37歲嘅大哨突然飛魚上身跳落去「炸水」（圖）！至於姿勢靚唔靚，各位自行畀分啦。</p></body></html>