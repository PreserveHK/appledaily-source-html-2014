<html><header><meta charset="utf-8"><title>體壇拾趣：年終賽細威旗開得勝</title></header><body><h1>體壇拾趣：年終賽細威旗開得勝</h1><p>李娜上個月宣佈因膝傷退休，唔少球迷都好失望。喺周一新加坡WTA年終賽，大家終於見到娜姐，不過只不過係擔任開球禮嘉賓，佢仲好堅決咁話，自己已經32歲，所以唔會改變決定，仲希望補償番之前打波而失去嘅時間，好好照顧屋企人㖭。年終賽首日戰果，「細威」莎蓮娜（圖）繼續無敵，以直落兩盤6:4擊敗伊娃洛域，喺紅組旗開得勝，年終賽更錄得16連勝㖭，細威賽後仲話傷勢同種族歧視言論對佢一啲影響都冇；而另一場比賽，羅馬尼亞嘅哈蕾普就以2:0擊敗加拿大嘅寶查。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>