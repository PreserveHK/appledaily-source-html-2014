<html><header><meta charset="utf-8"><title>梁洛施開工　小小超唔過問</title></header><body><h1>梁洛施開工　小小超唔過問</h1><p>現年25歲的梁洛施（Isabella），自與李澤楷宣佈分手後，養尊處優專心湊仔多年，去年復出為張艾嘉拍攝電影《念念》，今年5月尾再與師傅詹瑞文合作演出舞台劇《快樂物語》，昨日二人於sky100出席記者會。Isabella稱今次在《快》劇中飾演一名聾啞女生，自從當了媽媽後，心態成熟很多，感情更豐富，對演戲大有幫助。</p><p>湊住三個男朋友仔</p><p>Isabella指今次收取合理價，她表示會飛來飛去，工作之餘也專心照顧定居外地的三名兒子，Isabella強調，無意返港定居，她說：「小朋友喺嗰邊住開心啲、健康啲，我都鍾意嗰邊生活，但會多啲返嚟工作。」<br>自與李澤楷分手後，Isabella曾與張艾嘉的兒子王令塵傳出緋聞，Isabella強調已經單身多時，對於現時感情狀況，Isabella說：「我單身咗好耐，已經有三個男朋友仔（指兒子），而且自己好忙。」被問感情事是否持開放態度，Isabella回應：「暫時冇咁諗法，以前係愛情至上，有咗三個小朋友之後，希望專心事業，愛情就順其自然，冇以前咁衝動。」</p><p>Isabella表示，今次參演舞台劇，不用與前男友李澤楷商量，她以普通話回應：「Richard（李澤楷）不會不讓我做甚麼，我們是獨立個體，工作上冇相干，工作對我來說非常重要。」</p><p>冷待祖母尋孫啟事</p><p>此外，有報道指與Isabella失去聯絡多年、身處葡萄牙的祖母對她甚為掛念，在facebook登出尋孫啟事，盼與她重聚。對此，Isabella表示不知道並淡然說：「其實我哋已經好耐冇聯絡。」詹瑞文打圓場叫Isabella用面書加入祖母聯絡，她卻說：「我未有facebook。」<br>採訪：張俊銘<br>攝影：陳俊強</p></body></html>