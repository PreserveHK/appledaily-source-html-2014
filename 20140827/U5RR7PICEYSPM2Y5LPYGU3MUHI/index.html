<html><header><meta charset="utf-8"><title>獻醜加多腳：嘲成龍老花</title></header><body><h1>獻醜加多腳：嘲成龍老花</h1><p>每逢成龍有事發生，吳綺莉都成了必問對象，雖然吳綺莉多數口講不回應，但間中也會有意無意暗寸成龍一番。</p><p>今年3月　人老睇唔清</p><p>成龍認錯威廉王子做哈里王子，吳綺莉暗寸老花：「人大咗，有時散光近視老花睇唔清，配番副眼鏡好正常！」</p><p>去年10月　鍾意唱反調</p><p>成龍亂噏災難論，吳綺莉唔敢評論：「唔識回應，問題有啲難答，天災人禍個個都唔希望。」</p><p>前年12月　暗寸讀書少</p><p>成龍亂噏香港要管制遊行，吳綺莉暗寸成龍讀書少：「我哋呢一代唔係個個都受過教育，出嚟遊行一定有理由，有時間唔好去燒嘢食？」</p><p>04年6月　借女搏宣傳</p><p>成龍新戲《80日環遊世界》上映重提「龍種」事件，吳綺莉暗寸借女宣傳：「其他藝人有戲上，做訪問好正常。」</p><p>資料來源：蘋果資料室</p></body></html>