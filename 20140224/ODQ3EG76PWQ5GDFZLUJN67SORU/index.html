<html><header><meta charset="utf-8"><title>蕭正楠額前禿頭　植髮為媾翠如BB？</title></header><body><h1>蕭正楠額前禿頭　植髮為媾翠如BB？</h1><p>37歲嘅「雪雪雪」咁快有中年危機——甩頭髮？仲要植髮？唔係呀化？植髮係為咗黃翠如BB？係真唔係呀？<br><br>昨日有雜誌報道指，蕭正楠（Edwin）撇甩同居女友何傲芝暗撻黃翠如，同時開始踏入中年危機，要更加注重外表，原本天生額高有光澤嘅蕭正楠，最近接受咗無創植髮手術，修補額前禿頭。至於何傲芝，報道指佢已經搬離二人愛巢，返番娘家住。<br><br>報道話，蕭正楠係喺今個月初接受咗項唔使開刀同縫針，仲要係無創微痛，唔使留院，聽落真係男士福音。據知蕭正楠今次花費10萬，植咗600個毛囊，計落即係166蚊增值1條頭髮，是否超值就見仁見智，不過用錢搞得掂，總好過慢慢變秃頭中坑。<br><br>報道又話接受咗呢種手術後，只休息兩星期，不過為咗搵銀，蕭正楠喺上星期就頂硬上，出席品牌活動，不過佢事前就施展髮術，戴帽兼整咗個鬈毛怪蔭出席活動，表現極不自然。<br><br>其實原先天生額高、冇乜髮線上移嘅Edwin，喺年前要斷剃頭拍古裝劇，搞到頭髮生長開始減慢，話晒都開始步入中年，新陳代謝慢就梗啦，分分鐘生唔番出嚟，可想拍古裝劇嘅代價有幾大，加上翠如BB之前拍劇時，曾經取笑Edwin髮線上移，可能因為咁，加速佢去植髮嘅決定。</p></body></html>