<html><header><meta charset="utf-8"><title>17歲女瞓街獲爸爸支持</title></header><body><h1>17歲女瞓街獲爸爸支持</h1><p>【本報訊】在Henshin Cafe做女僕的草兒現年17歲，她已連續3晚瞓街，每晚11時下班留守至翌日清晨7時，短暫回家休息後再上班。她指上街原因是不滿警方鎮壓手無寸鐵的市民，「真係政府逼到要企出嚟」。9月28日首晚有人發起佔領旺角，她是首批參與者，當晚突然收到爸爸來電支持，草兒爸爸說：「有乜事可以打畀我，我會保釋你。」<br>草兒坦言平日少留意時事，從未參加過遊行示威，近日卻在旺角留守兩夜、金鐘一夜。她指電視直播畫面令她非常難忘，「我係經過電視睇到，我覺得好過份，對於咁多手無寸鐵嘅市民可以咁樣做，人哋唔係有特別專業裝備，又對人哋射胡椒噴霧和催淚彈」。<br>她指旺角佔領區很和平，佔領者行動溫柔，晚上不會大聲嘈吵，不如外界印象中混亂，「冇人哋講得咁雜，就算係人哋覺得比較壞嘅人，出到嚟都係同一陣線」。<br>17歲就參加抗爭，草兒感激爸爸體諒，首晚突然致電支持她抗爭，「一直以嚟爹哋都冇話咩嘢，突然之間打畀我，有啲滾（感）動嘅感覺」。</p></body></html>