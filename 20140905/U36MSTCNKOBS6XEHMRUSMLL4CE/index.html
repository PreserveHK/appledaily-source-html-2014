<html><header><meta charset="utf-8"><title>體壇拾趣：美籃連捷霸氣出線</title></header><body><h1>體壇拾趣：美籃連捷霸氣出線</h1><p>籃球世界盃周四進行咗所有分組賽煞科戰，確定最終16強秩序。不過，有9隊喺周三就成功提早一輪鎖定出線資格，分別係主隊西班牙、巴西、阿根廷、希臘、塞內加爾、斯洛文尼亞、立陶宛同澳洲；當然亦唔少得衞冕隊美國啦。金牌大熱門美國嘅一班NBA球星冇令球迷失望，場場大炒對手，周三就再數多明尼加共和國106:71；其中內線主將法尼特繼續有好表現，全場11射8中，貢獻16分同6個籃板。美國累積4連勝，提早篤定以C組首名出線，咁有霸氣，佢哋16強嘅對手（D組第4名）應該未打都已經被嚇窒。完成晒所有分組賽賽事之後，世盃今日就休戰1日，周六就會移師巴塞隆拿同馬德里兩個大城市，展開16強。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>