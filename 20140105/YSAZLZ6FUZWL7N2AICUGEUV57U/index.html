<html><header><meta charset="utf-8"><title>英足盃大勢：副選藍軍夠殺英冠打比郡 - 青蛙仔</title></header><body><h1>英足盃大勢：<br>副選藍軍夠殺英冠打比郡 - 青蛙仔</h1><p>車路士周日於英足盃第3圈作客英冠的打比郡，就算出副選都夠殺，客W冇問題，兼取[-1]「客勝」。（球賽編號：星期日11；now621、633及660台今日10:15pm直播）</p><p>後備戰力十足</p><p>英超3哥車仔踢畢快車期後，領隊摩連奴料讓部份主力休戰，以迎接之後的英超及歐聯賽事，今戰料以副選出征打比郡。須知道藍軍後備席上星光熠熠，例如有舒華沙、大衛雷斯、艾辛、舒賀爾尼及伊度奧等人，整體實力仍強過打比郡；再者，車路士的近況亦好，對上7場比賽取得5勝2和，實在無懼現時於英冠排第4位的打比郡。<br>打比郡於去年10月頭，改由前英軍主帥麥卡倫領軍後，表現甚好，15戰取得10勝3和2負。今迎車路士，他們只缺要養傷的隊長基奧治，換言之幾可強陣迎戰，但在實力上與車仔仍有一段距離。而且，他們於未降班前於07/08球季與車仔交手兩次，全輸兼失8球及僅入1球。故此，即使今仗他們有主場之利，亦難望爆冷。</p><p>紅軍迎奧咸撐[-2]
</p><p>至於利物浦迎戰於甲組排第19位的奧咸，贏波亦冇難度。今季紅軍於晏菲路作賽，成績超好，11戰取得9勝1和1負，其中近7場更全勝，兼共入25球；而且，料丹尼爾艾格、謝拉特及蘇亞雷斯等主力都會披甲，故唔怕讓得多，照捧[-2]「主勝」。<br>另外，新特蘭主場對英甲球隊卡素爾一戰，黑貓牌面確是贏晒，奈何球隊狀態差，即使換了教頭，改由普耶領軍，演出亦未見有太大改善，加上現心繫英超護級戰，就博卡素爾成功偷雞，開[+1]「客勝」。文：青蛙仔</p><p>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>