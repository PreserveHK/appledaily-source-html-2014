<html><header><meta charset="utf-8"><title>【壹週刊】港人熱搶「格仔田」十零萬爭做地主</title></header><body><h1>【壹週刊】港人熱搶「格仔田」<br>十零萬爭做地主</h1><p>【壹週刊】推出百呎「格仔田」的師奶娥姐認真多計，除左向買家力銷耕種自用之外，仲聲稱「格仔田」有投資價值，又推出首兩年收租回報保證，即頭兩年每月用呎租四元多向買家租回農田。若果扣除管理費開支，投資者租金回報接近六釐，吸引唔少人幫襯，負責的經紀透露已經賣出逾九成。<br><br>早前農莊更搞咗個開幕禮兼展銷會，有近百市民前來了解，經紀黃先生說：「有好多餐廳、會所同我地租，餐廳用來種菜自己用，會所就俾居民黎玩。呢度土地肥沃，夏天可以種菜、冬天可以種士多啤梨。」<br><br>買家洪先生說：「我個仔知道我鐘意種野，就買來送比我，我仲考慮緊係投資定自用，我屋企已經有塊農田種緊粟米。」不過亦有部份嚟參觀嘅買家，滿肚疑問，對於是否入市做地主，還是十五十六。<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>