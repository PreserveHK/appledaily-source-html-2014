<html><header><meta charset="utf-8"><title>半個鐘砌隻沙龜既慳錢又環保</title></header><body><h1>半個鐘砌隻沙龜<br>既慳錢又環保</h1><p>小朋友玩泥沙可以衝出香港？堆沙堆足25年的Chris，由中一用海沙砌出人腳嚇到同學喪笑，以至組隊為傷健人士籌款，並獲邀出國與沙雕高手交流，得到更多的是友誼與自信。他力推小朋友從小學習沙雕，不單訓練手腳及啟發創意，更重要從善用大自然資源中學懂珍惜，讓下一代更愛護地球。<br>記者:魏嘉琳<br><br>現年41歲的香港國際沙藝協會會長沈瑞騰Chris，1989年開始沙雕創作藝術，設計超過100個作品，獲獎無數，更九度以香港代表隊身份在本地及國外參賽，堪稱本地神級沙雕大師。<br><br>原來正職是銷售員的他，玩泥沙的興趣由升中畢業旅行發掘出來，「當時暑期去長洲沙灘露營，夜晚突然喺沙堆整出一條一比一比例的人腳，由於沙係肉色，同學睇到以為係浮屍嚇親，得知真相後係咁喪笑，我先發現可以令人開心，就開始玩沙。」直至中三後獲老師力薦參加本地沙雕賽獲獎，自此便開始找尋志同道合的成員組隊以業餘身份參賽至今。<br><br>Chris指沙藝雖然是冷門興趣，但同樣可以表達社會關注的議題，甚至幫助有需要人士。他最難忘以色列於08年聖誕節攻打加沙，造成大量平民死傷，他徹夜難眠後在翌年1月舉辦沙雕藝術節為紅十字會籌款。「無人喺冬天堆沙，記得早上七點開始做，溫度只有13度，凍到手都僵，仲要籌得幾百蚊，但我哋做咗立體沙雕如一個護兒受傷的母親，一個為戰爭結束而展歡顏的兒童，表達戰爭與和平的訊息，結果反應好正面。」Chris翌年更得東華招手再辦沙藝為讀寫障礙兒童籌款，當日善款超過二百萬元，「我發覺原來沙雕唔單止係興趣，仲幫到人。」<br><br>現時他在工餘時間推廣沙藝活動，近期則獲邀今月在馬灣挪亞方舟教授小朋友堆沙，認為堆沙可從小訓練手腳協調，啟發創意，更可藉着善用幼沙，學懂循環再用大自然資源。<br></p></body></html>