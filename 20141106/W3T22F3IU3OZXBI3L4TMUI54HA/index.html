<html><header><meta charset="utf-8"><title>唔睇唔知驚！揪出11月高危練馬師</title></header><body><h1>唔睇唔知驚！<br>揪出11月高危練馬師</h1><p>今季最令人驚喜嘅騎師，當然係何澤堯，至今已贏咗13場頭馬，包括夥拍「喜寶駒」勝出三級賽國慶盃，被喻為新華將一哥；而練馬師方面，暫時帶頭係方嘉柏，大家都唔會太意外，畢竟佢向來係冠軍級人馬，馬房亦實力雄厚；反而阿Me徐雨石有12場頭馬排第二，開季前大家未必估得到，不過呢位簡炳墀嘅愛徒，其實不嬲都係急先鋒，上季單計9至10月亦共贏了11場。<br>然而仔細睇睇往績數據，阿Me可以話係11月高危練馬師，事關佢上季11月贏得一匹「金紫荊」，前季居然亦一樣，僅憑「綠色快駒」一捷，好明顯呢位急先鋒經過一輪搶攻後，11月每每係全面回氣期。<br>雖然剛周日11月2號阿Me贏咗隻「金瀛」，但好可能已經係水尾強弩之末，估計本月餘下7次賽事，徐廐就算唔食白果，成績亦唔會太好。<br>仲有一件事對阿Me不利，就係旗下鎮倉寶「神舟十號」開鑼日特首盃全熱門倒灶落第後，不但被驗出心律不正常，原來仲傷埋右前腿肌腱，之後一直無露過面，已經停操七個禮拜，睇嚟上半季嘅短途大賽，都冇佢份咯！</p></body></html>