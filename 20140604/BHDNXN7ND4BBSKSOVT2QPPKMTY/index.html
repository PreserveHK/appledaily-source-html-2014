<html><header><meta charset="utf-8"><title>老公大馬陪掃街張新悅懷胎5月　破戒食榴槤</title></header><body><h1>老公大馬陪掃街<br>張新悅懷胎5月　破戒食榴槤</h1><p>【吉隆坡直擊】上月31日踏入38歲的人妻張新悅第三度陀女，大前晚9時許，她挺着5個月大肚，孖老公楊哲安到吉隆坡旅行慶祝生日，兩夫婦現身阿羅街（Jalan Alor）的夜市掃街。<br>素顏的新悅紮了馬尾，着背心襯leggings，肚大躉圓，由於懷孕關係胃口大開，連掃燒雞翼、榴槤、山竹、燒粟米和豬肉乾。當晚新悅先到BBQ檔買燒雞翼串，之後再到生果檔買了馳名的榴槤和山竹，聞到榴槤香的新悅，即時忍不住先食為快，可能她怕弄污雙手，新悅拿着筷子夾榴槤肉放入口，邊食榴槤邊行自得其樂，見到近處賣雪糕的攤檔時，新悅口吃着榴槤，眼卻望着雪糕，不過最後都忍口冇買，轉而買了燒粟米，又到豬肉乾店掃貨，花半小時享受掃街樂。</p><p>Whitney誕囝囝</p><p>另與媽模陳靜儀（Mia）前夫莊家傑結婚的「盛女」Whitney，昨在微博宣佈兒子提早出世。莊家傑昨透過短訊回覆，表示老婆前晚開始作動，足足痛了整晚，至昨午約12時自然分娩誕下囝囝，約8磅重。他又透露陪着Whitney入產房及親手剪臍帶。至於大前日在港安醫院剖腹產女的楊冪仍未出院，昨日劉丹再到醫院探孫女，他透露楊冪現時餵人奶，亦不急住收身。<br>採訪、攝影：梁繼光、陳俊強、比華利<br></p><p>中醫話：「榴槤濕熱 孕婦不宜」</p><p>大肚新悅毫無禁忌開懷大嚼，不過究竟孕婦可否食榴槤？本報致電註冊中醫師陳玉瑜了解，她絕對不建議孕婦進食榴槤：「喺炎熱天氣下，孕婦應盡量食健脾去濕嘅食物，但榴槤屬濕熱食物，不宜進食，雖然懷胎5個月，胎兒已穩定，但都唔可以輕視。」</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp </p></body></html>