<html><header><meta charset="utf-8"><title>6.22投票率或受影響</title></header><body><h1>6.22投票率或受影響</h1><p>【拆局】<br>商討日三投票前，社民連突宣佈背棄真普聯三軌方案，改為支持人民力量方案，再加上早已「暗盤」轉投公民提名的工黨、街工，真普聯已形同瓦解。有泛民及佔中成員相信，三軌方案到6.22投票時，將是溫和泛民支持者唯一選擇，但因三軌方案同樣有公提成份，不排除會令部份對公提有保留市民不去投票，影響6.22投票率。</p><p>「不支持公提冇得揀」
</p><p>泛民及佔中成員均指，原本佔中三子想法是商討日三選出方案，包含激進、中間及溫和方案，「最好有公民提名方案、亦有非公提方案，要有得揀先吸引到市民去投票」，現在社民連、人民力量要推人民力量方案入圍，變相令市民可選擇性大減，「全部有公民提名成份，即係只有大、中、小辣揀，唔食辣冇得揀」，若從樂觀角度，三軌方案將成溫和泛民支持者唯一選擇，有望在6.22投票時翻身，「三軌方案係溫和泛民支持者冇得選擇之下嘅選擇」。<br>但亦有泛民成員擔心，部份對公提有保留市民，不排除連三軌方案也不支持，於是索性6.22當日不去投票，「最後又係得支持公提嘅市民去投票，冇其他對公提有保留嘅市民參加，6.22投票率好難好高」。<br>《蘋果》記者</p></body></html>