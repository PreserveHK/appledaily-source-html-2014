<html><header><meta charset="utf-8"><title>英足盃大勢：森林讓得起韋斯咸 - 吾中</title></header><body><h1>英足盃大勢：<br>森林讓得起韋斯咸 - 吾中</h1><p>韋斯咸是今屆英超其中一支表現最令人失望的球隊，目前位列尾2，水深火熱，為了護級，料無暇兼顧盃賽，加上在周日的英足盃第3圈訪英冠的諾定咸森林時，又有主力路蘭停賽，一於博少讓平/半的森林上盤。（球賽編號：星期日3；now621、633及660台今日8:00pm直播）<br></p><p>韋斯咸護級為重</p><p>韋斯咸今屆在英超表現令人失望，領隊艾拿迪斯更屢傳烏紗不保，士氣麻麻。另外球隊近況亦差，近8仗僅1勝，今訪森林時，雖然料有翼鋒達寧已告傷癒可擔正，而安祖卡路爾雖已復操，但仍未可上陣，而且中場路蘭上仗被逐，今役要停賽，對球隊打擊不少。有一點值得留意，由於韋斯咸目前已淪落至聯賽排尾2，球隊要全力護級，相信不會精銳盡出踢盃賽。<br>反觀森林，這支中部球隊目前在英冠排第5，有機會爭升班，而且近況不俗，連續7場不敗，今役更有前鋒達路斯軒達臣停賽復出，而另一前鋒夏福特亦腳風順，連續3場有入球，配合中場安祖列特等，今役有望一舉淘汰韋斯咸。<br>森林讓平/半，半個博全個，當然捧上盤；波膽方面，由於韋斯咸個別球員如祖高爾等的把握力不俗，料可取得入球，故宜吼森林有失球的波膽，不妨考慮森林勝2:1。文：吾中</p><p>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>