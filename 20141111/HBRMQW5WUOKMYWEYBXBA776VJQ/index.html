<html><header><meta charset="utf-8"><title>【事必Dating】點解香港咁多盛女？「真係揀唔落手」</title></header><body><h1>【事必Dating】<br>點解香港咁多盛女？「真係揀唔落手」</h1><p>盛女之所以成為盛女，各有各的原因。「盛女都唔想，真係揀唔落手，很多女會員會同我哋呻，我哋都好明白、理解、同情。」配對公司開業第4年，見盡單身男女的Frankie指港男問題包括不善溝通，不懂打扮，沒有風度，故即使速配活動中女多男少，也未見得有優勢。<br><br>哪，盛女呢？「見到有啲性格唔係咁好，尖酸刻薄，好多要求，有啲都好無禮貌。有一次分組活動，有個女仔想同佢朋友同一組，我哋問佢叫咩名，佢冇答到，擰歪面，show個名牌畀我哋睇，佢係靚女嚟嘅」，Frankie 憶述該位「靚女」雖然不斷被「搭訕」，惟最後亦要食白果。</p><p>擇偶要求十個趣</p><p>「試過有個做金融的女士，收入很高，要求我哋幫佢搵個特定收入嘅男士，我哋問，點解一定要搵嗰個數目呢？嗰位女士話佢有個formula 計出嚟。」，Frankie 笑說。近日政改、佔中等議題越演越烈，甚至有參與「一對一」服務的女士，於決定見面前會先問對方「是否黃絲帶」。</p></body></html>