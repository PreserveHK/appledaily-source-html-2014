<html><header><meta charset="utf-8"><title>求驗客手記：里奧獻唱當食生菜</title></header><body><h1>求驗客手記：里奧獻唱當食生菜</h1><p>里奧費迪南（圖）係球壇大哥大，但啱啱加盟昆士柏流浪（QPR），一樣要喺迎新會娛樂隊友。當眾唱歌咋嘛？對呢位爛玩嘅前紅魔中堅濕濕碎啦，見佢揸住酒樽當咪，唱咗The Notorious B.I.G.首《Juicy》，但hea唱得幾句。另一新兵哥爾卡就慘啲，佢上台已經好怕醜，仲被迫唱晒成首歌。冇計啦，QPR班友要玩都揀個後輩啦！</p></body></html>