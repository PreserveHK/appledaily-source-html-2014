<html><header><meta charset="utf-8"><title>睇通世盃：懶理雜音　全押下盤 - 仙道彬</title></header><body><h1>睇通世盃：懶理雜音　全押下盤 - 仙道彬</h1><p>有時太過沉迷陰謀論，反而自招煩惱，搞得一頭霧水。像初賽的美國對德國，也誤信了所謂的和波出線論，結果押下盤輸掉。周五兩場賽事，決定不理種種「雜音」，全買下盤，重心是哥倫比亞頂住巴西，而法德同級球隊對碰，法國竟受讓平/半，值得捧場。</p><p>巴西在16強面對智利，幾經辛苦踢到互射12碼才勝出。尼馬下半場不濟，史上最廢的巴西9號仔費特，以及後備上陣的祖奧屢屢失機，侯克有力死爆卻放在不合適的位置，雖然他有球入波似誤判，但整體發揮確是未如理想。反觀哥倫比亞面對烏拉圭，占士洛迪古斯光芒四射，第一球控定轉身「窩利」金球，更與尹佩斯的飛人頭槌，不相上下。莊家竟然開出巴西讓半/一，實在太筍了吧。<br>當然這個街坊下盤太吸飛，也有陰謀論指巴西點都唔會在8強出局，可是投注者仍一路買下盤，令哥軍的單W由5倍落到4.7倍。兩軍同為南美洲球隊，彼此熟路，難怪近6次碰頭，巴西錄得2勝4和，即和波率高達66%，近4場全和之餘，更有3場是開出0:0。<br>哥倫比亞晉級過程4戰全勝，而且都是在法定時間解決對手，今次占士洛迪古斯與尼馬的對碰，當然是萬眾矚目。這屆世盃，最強10號仔當然是美斯，不過J.Rod、尼馬及夏薩特等都伺機取而代之；尤其是J.Rod靚仔又好波，乘基斯坦奴朗拿度早早出局，若能勇奪世盃，肯定贏盡全球萬千女球迷的芳心。<br>頭場法德大戰，可能更吸引香港球迷，事關歐洲隊較為人熟悉，又是免費台播的周五晚12點黃金早場，肯定坐爆大小酒吧。兩軍各有捧場客，論表現，法國在今屆賽事卻更為對辦，除了賓施馬及華布拿，效力皇家蘇斯達的基沙文亦非常搶鏡。另一焦點當然是比賽如阿仙奴內訌，兩隊共有5名球員當「兵」；不知奧斯爾傳球時，會否交錯予基奧特？法德難分高低，既然「雄雞」受讓，值得推介，論近態既不輸蝕，近6次對賽更是4勝1和1負，佔盡上風。<br>文：仙道彬</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>