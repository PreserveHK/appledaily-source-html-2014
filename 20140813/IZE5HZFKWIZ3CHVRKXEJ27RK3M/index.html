<html><header><meta charset="utf-8"><title>【壹週刊】疑似拐子婆旺角出沒粗口橫飛嗌搵「仔」</title></header><body><h1>【壹週刊】疑似拐子婆旺角出沒<br>粗口橫飛嗌搵「仔」</h1><p>【壹週刊】近年不時有內地「拐子黨」來港「搵食」嘅消息傳出，日前網上就流傳一條疑似拐子婆喺旺角弼街搶仔嘅片段。<br><br>原來呢個操內地口音嘅大陸女人喺旺角弼街小巴站跟住對香港母女上車，仲大鬧個香港媽媽搶佢個「仔」，雖然香港媽媽已經話咗小朋友其實係女仔，但係個大陸女人依然咬住唔放，叫佢除褲驗明正身。<br><br>最尾連車上其他乘客都好鼓噪，不停用粗口同「拐子婆」對罵，不過後來小巴司機為免麻煩就叫個女人快啲走，一場鬧劇就咁完結。後來有乘客聲稱已經報警，但司機竟然冇理會，如果大家下次見到呢啲事，記得要報警，唔好輕易放「拐子黨」走啊！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>