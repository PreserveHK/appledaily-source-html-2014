<html><header><meta charset="utf-8"><title>Chilam唔敢睇閃電胸鬥超Cup碗</title></header><body><h1>Chilam唔敢睇<br>閃電胸鬥超Cup碗</h1><p>張智霖（Chilam）前晚現身尖沙嘴，出席瑪莎拉蒂新車活動，大會更安排了莊思敏、雨僑及傳嘉莉作超級性感車女郎傍實Chilam。當中莊思敏中門大開谷爆D cup湯碗胸，與露「閃電」胸位和露「黃金左腳」的傳嘉莉大鬥法，各不相讓，搞到Chilam在台上合照時顯得不自然，長期目不斜視，眈天望地，露出尷尬笑容。</p><p>「換車不換女人」</p><p>記者笑Chilam台上不敢周圍望，以為他頸部受傷，他表示：「好麻煩，唔敢望，要眈天望地好辛苦，我都以為整親頸。」問到會否要與太太袁詠儀解釋，他表示：「已經好規矩，信得過。」Chilam自言是愛車一族，愛換新車，記者笑他不敢換女人，他笑言：「冇得揀，所以揀咗換車，唔敢換女人。」Chilam透露農曆新年會一家三口到馬爾代夫旅行：「係老闆請，因為合作愉快，大家都幾family man。」對於郭富城有意再買馬做馬主，Chilam表示：「我都有份，未知中唔中，十畫都未有一撇，所以未諗名。」</p><p>此外，莊思敏博命性感，自言難做安全措施，她說：「乜打底都做唔到，試過nude bra、乳貼都貼過，不如唔好咁大動作。」提到Chilam不敢有眼神交流，她表示：「佢頭岳岳，見慣大場面，冇呢啲事。」<br>採訪：林嘉慈<br>攝影：陳俊強</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>