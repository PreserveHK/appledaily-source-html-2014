<html><header><meta charset="utf-8"><title>【壹週刊】Penthouse扒房濕式熟成牛味濃郁</title></header><body><h1>【壹週刊】Penthouse扒房濕式熟成牛味濃郁</h1><p>【壹週刊】名廚Harlan Goldstein 嘅扒房Strip house去年結業後，最近Harlan 就係金朝陽中心二期頂樓開咗呢間Penthouse，再次再牛扒做主打。<br><br>位於食廈三十樓，有小露台以及五千呎天台，景色已夠無敵，室內裝修無須太浮誇。菜式方面，除牛扒外，仲有帶點地中海風味嘅菜式，如地中海莎莎檸檬醬三文魚薄片、切薄牛肉卷，同埋經典自家製嘅意粉。<br><br>為慶祝配置西斑牙烤爐，Harlan 設計咗唔少西斑牙菜，好似石鍋西斑牙飯，仲有甜品添。當然唔少得主打牛扒啦！呢份可供二至三人分嚟食，美國帶骨牛肉本身牛味濃郁，濕式熟成後，牛味唔會太霸氣，鮮得原始，肉質軟腍，而且肉汁豐盈，果然唔使用蘸醬汁。<br><br>食牛扒飲Cocktail，感覺更relax。Harlan 向來喜歡嘗試新菜式，所以去佢餐廳一定唔會食到悶，佢嘅新意定會令你驚喜。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>