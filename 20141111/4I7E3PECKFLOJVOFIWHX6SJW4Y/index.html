<html><header><meta charset="utf-8"><title>體壇拾趣：羅斯保奪冠力追咸仔</title></header><body><h1>體壇拾趣：羅斯保奪冠力追咸仔</h1><p>周日嘅F1巴西站正賽，以頭位起步嘅平治車手羅斯保（左）經過71圈之後，以1小時30分02秒555嘅時間首名過終點，隊友咸姆頓就緊隨其後，喺1.4秒之後衝線得亞軍，而東道主威廉士嘅馬沙就攞季軍。贏咗個人今季第5個分站冠軍之後，羅斯保𠵱家喺車手榜上累積到317分，但係仍然落後咸仔17分咁多，就算自己今個月23號喺積分雙倍計嘅阿布扎比站贏埋冠軍攞足50分，只要咸仔到時以第2名衝線，個終極王者寶座依然會由咸仔奪得。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>