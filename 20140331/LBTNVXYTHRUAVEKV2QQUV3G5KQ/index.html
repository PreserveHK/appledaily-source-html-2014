<html><header><meta charset="utf-8"><title>陀B長腳蟹出門遇冰雹萬能Key E神又出動</title></header><body><h1>陀B長腳蟹出門遇冰雹<br>萬能Key E神又出動</h1><p>噚晚閃電處處、冰雹處處、危險處處，唔少藝人仲喺街，當中包括長腳蟹、美棋BB、張紋嘉(Crystal)等。雖然美棋BB話好驚：「我咁大個女，最驚最驚一定係呢程車。」不過都冇阻佢拍攝嘅心情，BB就拍咗一段行車時嘅街景並上載到facebook。長腳蟹都有拍片的，並寫道：「本來想出去食個飯，諗來諗去兜來兜去都諗唔到食乜好，結果同朋友仔在家吃，因為街上太危險了！」梗係危險喇！話晒依家粗身大細，陀住蟹籽有冰雹就快啲留喺安全地方呀！<br><br>不過黃榕就唔識驚，噚晚又一城慘變「又一穿水濂洞」，仲話：「有冇人有興趣去又一城玩水呀？」榕姨姨果然夠膽色，咁危險都叫人出去玩！但亦有人躺著也中槍，嗰個咪就係萬能Key E神囉！又被改圖，caption分別係，「如果要睇水舞間，我會去又一城，既環保又快捷。」同「如果只是落冰雹，可以立即收集來沖凍飲，既環保又快捷。」今次真係被抽到乾晒喇！</p></body></html>