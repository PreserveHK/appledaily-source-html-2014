<html><header><meta charset="utf-8"><title>周嘉玲偷師吸客</title></header><body><h1>周嘉玲偷師吸客</h1><p>【銅鑼灣利園】年近歲晚，身為童裝店老闆娘嘅周嘉玲忙到爆，前日傍晚6點幾，佢現身銅鑼灣利園嘅舖頭，同一位攞住iPad嘅外籍男人用英語對話，兩人喺度傾緊櫥窗嘅設計，睇嚟周嘉玲諗住幫舖頭改頭換面吸客，佢仲喺門外好認真咁指指點點，然後佢哋走咗入另一間童裝店睇嘢，似乎係參考吓同行嘅設計，睇完一輪後佢哋再返舖頭傾過。<br>採訪、攝影：梁繼光</p></body></html>