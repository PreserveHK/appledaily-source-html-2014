<html><header><meta charset="utf-8"><title>《古感仔》革命　疑似警察封面熱賣</title></header><body><h1>《古感仔》革命　疑似警察封面熱賣</h1><p>創下香港抗爭史上多個第一嘅「雨傘革命」，昨日又多個第一。由回歸前92年連載至今的《古惑仔》港漫，昨日出版最新一期 (第1758期) 封面以「佔中」做背景，首度以三名疑似警察做封面，站在雨傘與霓虹燈前，疑似除暴安良。計我話，過往咁多期由班古惑仔威晒，唔係浩南哥就係大梵，難得一期疑似警察終於做主角，撐疑似警察嘅良好市民，自然要買一期，支持一下。</p><p>我跟唔少報販傾過，有報販把書放在當眼位置，仲話半日已經賣斷市，有報販半日銷近十本書，好賣程度前所未見，唔少中學生都來捧場，話要儲一期封面，作者牛佬不愧係香江漫畫健筆，敢於《古惑仔》封面打擦邊球，食正社會思潮之餘，看來今期有望創下港漫銷量紀錄。</p><p>記者：童傑</p><p><br><br>【直播學聯政府對話】<br>時間: 周二下午6時<br>雨傘革命:  http://umbrella.appledaily.com  <br>YouTube:  http://bit.ly/umbrellalive  </p></body></html>