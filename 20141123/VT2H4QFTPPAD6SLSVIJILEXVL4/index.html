<html><header><meta charset="utf-8"><title>阮兆祥作反讚港視</title></header><body><h1>阮兆祥作反讚港視</h1><p>一直效忠無綫的阮兆祥，前晚在灣仔演出《阮兆祥2014硬食博覽楝篤笑》上，公然力撐港視，連盛傳與大台高層余詠珊不和的曾志偉，亦寸無綫是天下間最衰嘅電視台！<br></p><p>曾志偉鬧無綫最衰</p><p>黃偉文上身的祥仔，在台上大唱惡搞改編歌，他說：「有位朋友睇住佢硬食無數次，但係佢依然用香港人打不死嘅精神，等咗59個月，終於得到個牌，嗰個就係王維基！」接着在歌詞力讚港視：「無牌，全靠基基手快，電話想踩界，問問是不是人狼大晒，好事即刻破壞，港視高質素不發牌，最好兩台玩晒！」擺到明力撐港視！接着到曾志偉提議祥仔娶梅小惠，他說：「嗰日可以搞大啲，好似歡樂滿東華，可以直接籌埋款，為TVB仆心仆命，真係陰功，天下間最衰嘅電視台！」完騷後祥仔說：「希望可以百花齊放，想睇有水準嘅節目。」至於會否怕得罪無綫？他則說：「其實歌詞內容都好客觀，都係唱出大家嘅心態，唔係偏頗任何一方。」<br>採訪：王連連<br>攝影：陳慧安</p></body></html>