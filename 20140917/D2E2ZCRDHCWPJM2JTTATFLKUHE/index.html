<html><header><meta charset="utf-8"><title>關仁隱事：「醒目女」出騷耍大牌 - 關仁</title></header><body><h1>關仁隱事：「醒目女」出騷耍大牌 - 關仁</h1><p>韓國藝人喺香港越嚟越受歡迎，唔少商場、演唱會搞手都鍾意搵韓星做嘉賓，不過佢哋嘅排場、架子都好大。好似女團「醒目女」早前喺香港開騷，未演出已預早派專人嚟香港傾流程，除咗揀歌之外，醒目女喺台上每一個走位都唔可以有差錯，而司儀問題亦需過濾，感情事當然係禁忌，淨係商討呢啲細節都要足足兩日時間。關仁有位朋友有幸入後台，一心諗住搵偶像影番張相，但即使見到醒目女近在咫尺，佢身邊啲工作人員個個惡形惡相唔畀埋身，連大合照都拒絕，真係同親民發哥天壤之別。<br>撰文：關仁</p><p>【動Live】iPhone 6搶先玩，朝9晚5全港巡迴試機<br> http://bit.ly/liveiphone6  </p></body></html>