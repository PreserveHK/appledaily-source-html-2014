<html><header><meta charset="utf-8"><title>【先達收風】LG G Watch行貨落場　賣相取勝</title></header><body><h1>【先達收風】LG G Watch行貨落場　賣相取勝</h1><p>LG G Watch行貨今個星期新落場，問先達Sales反應時，佢哋話暫時去貨不俗，老實！以$1,650呢個高價（Samsung Gear 2都只要$1,480），仲要唔似三星咁可以打電話，功能上就真係差咁啲，不過論賣相，佢又真係有手錶嗰種貴氣感覺，相對三星隻嘢膠膠哋，又實在戴得落好多。<br><br>暫知大部份客路，都係一啲手機玩家，即係一個月唔換幾次手機唔安樂的人呢！佢哋主要睇中G Watch的語音辨識功能，原因係貪佢夠過癮，仲話真係試到「約老婆」變「虐老婆」添呀！</p><p>G-World</p><p>（旺角亞皆老街83號先達廣場1樓F56）</p></body></html>