<html><header><meta charset="utf-8"><title>求驗客手記：費倫巴治 謝絕麻甩佬</title></header><body><h1>求驗客手記：<br>費倫巴治 謝絕麻甩佬</h1><p>費倫巴治啱啱喺周日鎖定今屆土耳其超聯冠軍，不過有趣嘅係喺主場見證佢哋封王嘅，只有女人同埋小朋友。費倫喺賽前剩番4輪比賽下，領先原本次席嘅比錫達斯12分，換言之主場迎戰基古爾只要唔輸都可以提早封王，結果踢成0:0搞掂。球隊早前因為出現主場球迷騷動，被罰喺呢場波冇得畀任何成年男人入場，所以在場50,000名觀眾入面，唔係女人就係小朋友。</p></body></html>