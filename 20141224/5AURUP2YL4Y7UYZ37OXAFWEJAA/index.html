<html><header><meta charset="utf-8"><title>求驗客手記：尼馬慈善賽變戴志偉</title></header><body><h1>求驗客手記：尼馬慈善賽變戴志偉</h1><p>西甲歇冬，唔少外援都返咗家鄉過聖誕節，巴塞隆拿前鋒尼馬（圖）就返咗去巴西聖保羅，不過度假期間佢仍然不忘行善。尼馬應效力卡塔爾阿拉法特嘅翼鋒尼利邀請，參與一場幫助飢餓人士嘅表演賽，其他參加者仲有卡卡、盧卡斯洛迪古斯、卡富等新舊球員，連F1車手馬沙都有落場。尼馬雖然踢咗5分鐘，但都冇欺場，一次左路推進，佢就以「戴志偉式」雙腳夾起個波，笠過防守球員，然後大步殺入禁區單刀射入，球迷睇到咁高超腳法，捐錢都捐得爽快啲。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>