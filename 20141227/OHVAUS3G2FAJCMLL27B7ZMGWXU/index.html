<html><header><meta charset="utf-8"><title>體壇拾趣︰單車熱吻情侶婚已訂</title></header><body><h1>體壇拾趣︰單車熱吻情侶婚已訂</h1><p>英國單車隊嘅成績一向勁，而佢哋好快就會多添一對金牌夫婦㖭！因為英國單車靚女卓爾，聖誕日喺社交網頁twitter公佈，同男朋友兼隊友堅尼訂婚，不過，就冇講到邊日會結婚。23歲嘅堅尼同22歲嘅卓爾，可以話喺單車隊郎才女貌，兩人都分別喺2012倫敦奧運，各奪得兩面金牌。不過，相信大家最記憶猶新嘅，唔係呢4面金牌，而係卓爾同堅尼喺倫奧睇沙排比賽嗰陣，就算坐喺「萬人迷」碧咸後面，都情不自禁咁熱吻呢一幕。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>