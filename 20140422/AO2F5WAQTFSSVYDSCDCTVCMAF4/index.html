<html><header><meta charset="utf-8"><title>王家衛拖妻撐枱腳</title></header><body><h1>王家衛拖妻撐枱腳</h1><p>【銅鑼灣】《一代宗師》喺今屆金像獎連掃12個獎，導演王家衛當然好開心，上周五傍晚6點左右，佢同太太陳以靳去咗銅鑼灣白沙道嗰間太平館撐枱腳，佢哋喺入面各自各玩電話，食咗個半鐘，離開時見到附近街舖有糭賣，又買咗幾隻返屋企，之後就同老婆坐的士離開。<br>採訪、攝影：潘冠恩</p></body></html>