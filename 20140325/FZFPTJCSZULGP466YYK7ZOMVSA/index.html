<html><header><meta charset="utf-8"><title>湯恩佳子：冇人參選先連任</title></header><body><h1>湯恩佳子：冇人參選先連任</h1><p>【本報訊】兩名被標籤為「父傳子」的「準副會長」湯徫掄及胡曉明，均在香港體壇不同領域服務超過30年，二人對被指「世襲」表示「無奈」，湯徫掄更為父親湯恩佳當了長達22年港協副會長解釋說：「其實佢唔係想霸住副會長職位，實在係冇其他人參選，佢先連任。」<br>現任香港羽毛球總會會長湯徫掄說過，期望有一天香港能舉辦比現時「香港超級賽」更高層次的「世錦賽」，讓香港觀眾一飽眼福，他說：「我都好明白，呢個世界有好多富二代或者二世祖好招積同囂張，我都唔鍾意呢啲人，但希望大家唔好先入為主，畀我哋老老實實嘅第二代有機會服務體育界。」<br>「接替」今屆退休的父親湯恩佳角逐港協副會長，湯徫掄信心十足，其政綱包括加強港協與屬會溝通，適當分配資源，避免冬奧發生無隊醫事件重演。<br>香港單車聯會會長胡曉明，則因其父胡法光今屆退出而「披甲上陣」。胡曉明說：「人家要講我係『世襲』，我又唔能夠塞住佢把口，我喺體育界浸淫40多年，喺不同體育總會有好多經驗，唔怕同人比，而且做副會長又冇着數，絕對唔怕俾人講。」</p></body></html>