<html><header><meta charset="utf-8"><title>蔚言成風：港會計業的命運 - 蔚薇</title></header><body><h1>蔚言成風：港會計業的命運 - 蔚薇</h1><p>最近中國財政部提出一份新諮詢文件，日後內地企業來港上市，審計工序必須由內地核數師進行，但報告由香港公司簽署。一旦實施，形同禁止本港會計師在內地工作，但承擔的風險卻大大提高。<br>當日，約了個會計佬朋友食飯。<br>「教識晒班內地同胞之後就返去落閘，唉……」<br>「𠵱家佢哋嚟香港上市呀，唔畀班香港會計師掂數，但又要佢哋簽名孭飛，有冇人肯簽？」<br>「就好似叫你嚟食飯，但唔畀飯你食，但又要你埋單，你制唔制？」<br>「埋單唔見錢事小，有乜事分分鐘停牌就係咁先，呢張單都貴咯。」<br>天氣酷熱，我們兩個人都要在加班後才能出來飯聚，加上提出這個新規定，躁上加躁，自然大罵特罵。<br>還有，倘若新規定一旦落實，不難想像會計師行將會大幅削減香港初級會計師人手，每年數以千計的會計畢業生，恐怕從此搵食艱難矣。<br>很多人都說，做會計不會讓你發達，但至少不會讓你餓死，但我想說句中肯話，不發達不餓死的行業，除了會計還有很多選擇。<br>每當有新人加入，知道他們努力考取專業試，邊工作邊讀書的拼勁，讓我想起當年的自己。若問我有沒有入錯行，我會說，經過多年工作，接觸的人和事，得益不淺，至今還沒遇到一個值得讓我離開這行的重大理由。<br>有人辭官歸故里，有人漏夜趕科場，命運由天，選擇由人。</p><p>蔚薇  Hong Kong CPA<br> http://www.facebook.com/waimei2013 </p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>