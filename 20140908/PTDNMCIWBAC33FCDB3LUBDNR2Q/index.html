<html><header><meta charset="utf-8"><title>求驗客手記：前菜爆巴神大煙癮</title></header><body><h1>求驗客手記：<br>前菜爆巴神大煙癮</h1><p>巴洛迪利（巴神、左圖）今夏重返英超效力利物浦之後，負面新聞浪接浪，繼被指喺一場對狼隊嘅熱身賽踢對手球員頭部之後，日前有一個叫菲伊華（圖）嘅模特兒同英國《太陽報》爆料，話巴神喺曼城期間，佢同呢個24歲意大利前鋒上過床。菲伊華表示，當日佢上咗巴神個竇，喺佢同巴神搞緊嘢嘅時候，巴神班隊友就喺隔籬房打機。我求大俠聽完之後，先唔理真定假，淨係覺得佢哋成班人嘅行徑，好鬼老泥仔老泥妹。另外，呢個23歲金髮女子又篤爆巴神煙癮好大，每日食成廿枝，而且仲衰到連喺練波之前都會扯番枝。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>