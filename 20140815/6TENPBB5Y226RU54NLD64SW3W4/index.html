<html><header><meta charset="utf-8"><title>異動空間：超平復蘇股起動 - 魏力</title></header><body><h1>異動空間：超平復蘇股起動 - 魏力</h1><p>昨日推介正業國際（3363），尾市掃到失控，埋單狂飆56%，即日迫近目標價1.43元，睇到魏力目定口呆。如跟足指示，突破0.91元衝入，收市前沽出，買一萬股都賺4,000蚊，相當和味！<br>線人如此精準，收市後打去恭賀一番。「仲有冇呢啲好嘢？」線人開頭有點保留，魏力記者上身，連番追問，線人終於畀咗個冧巴：「2317，留意吓早幾日，有一棍超大成交，幾千萬股，有後着，睇個款隨時又係倍升。」<br>味丹國際（2317）主要做味精，市值6.85億元，殼價多少少，現價4毫半，每股NAV 1.38元，PB僅0.33倍，真係超抵，股價處低位，輸面應該甚低。收入依次來自越南、日本及中國，佔總營業額83%。三地今年齊齊復蘇，越南第二季GDP增長5.25%，安倍經濟谷起日本通脹，中國又放水，喺嗰邊做生意嘅公司，最壞時間應已過去。<br>再睇業績，2013上半年賺1,500萬元，下半年蝕338萬元，配合宏觀經濟分析，見底機會好大。再講，昨公佈業績日期，但又冇發盈警，即至少應有千萬盈利，咁平嘅復蘇股，爆升是時間問題，衝穿5毫的話，值得一博。<br><br>魏力<br> http://www.facebook.com/2012jason </p></body></html>