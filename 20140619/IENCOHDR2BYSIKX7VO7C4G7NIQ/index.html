<html><header><meta charset="utf-8"><title>中環在線：唔做律師　周國豐賣床褥 - 李華華</title></header><body><h1>中環在線：唔做律師　周國豐賣床褥 - 李華華</h1><p>出身名門嘅周國豐（Brandon）最近放底律師工作，發展個人事業，噚日高調現身介紹自己代理嘅床褥品牌Vispring。佢話公司仲代理另一個法國品床褥牌Treca Interiors，淨係搞床褥生意已經忙到冇停手，已經好少做律師嘢喇。<br>佢計劃，將Vispring打入內地市場，8月喺成都開店，希望有朝一日可以將公司上市，但現時距離目標仲好遠咁話。<br>講返Vispring，原來英國皇妃戴安娜都瞓過佢嘅床褥，一張雙人床入場費至少要10萬蚊。Brandon話，佢喺英國留學瞓過呢張床褥，鍾意佢可以度身訂做揀軟硬度嘅設計，所以一擲幾百萬拎代理權引入香港。華華坐過張床褥，覺得軟熟得來有承托力，不過都係屋企張床最舒服，所謂龍床不及狗竇吖嘛。</p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>