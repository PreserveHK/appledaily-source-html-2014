<html><header><meta charset="utf-8"><title>【四星連環遊澳洲】Miki做蠔客餵袋鼠</title></header><body><h1>【四星連環遊澳洲】<br>Miki做蠔客餵袋鼠</h1><p>歡樂時光轉眼就過，《蘋果動新聞》的「4星連環遊澳洲」又到了最後一站，這站由楊愛瑾（Miki）介紹南澳阿德萊德（Adelaide），她對首次踏足的這個地方留下難忘印象，當六日四夜拍攝行程完結後，Miki更stay behind會合家人，重遊酒莊大嘆紅酒。<br>嗜紅酒的Miki此行由動主播汶汶陪同，往澳洲歷史悠久葡萄酒產區芭蘿莎谷（Barossa Valley）朝聖，先後到訪Penfolds和Jacobs Creek兩間酒莊，Miki用三款紅酒調製獨一無二的「Miki紅酒」，自誇非常美味。古語有云：吃不到的葡萄是酸的，Miki親落葡萄園採摘葡萄直接放進口品嚐，她分享食後感：「一啲都唔酸，仲係好甜。」<br>除愛喝，Miki也是海鮮迷，澳洲環境不受污染，海鮮味美又鮮甜，Miki往盛產鮑魚和生蠔的Eyre Peninsula尋寶，動手掘硯，她又獨食Coffin Bay的巨型生蠔，升呢大「蠔」客的Miki說：「隻蠔成一公斤重，又大又厚肉，好creamy同埋帶有海水味，新鮮好味。我平時都只係食細細隻，未試過咁巨型，每隻巨蠔殼上都有號碼牌。」</p><p>潛入海獅群</p><p>Miki還在艾爾半島參加生態導賞團，前往海岸保護區Hopkins Island與海獅海中暢泳，即使不諳水性的她也樂而忘返，Miki說：「我唔識游水仲要落大海，雙腳唔到地，最初都好驚。但教練話好安全，我着咗救生衣，為咗唔驚動到海獅群，我哋隻船要停遠少少，我就由教練拖住游近海獅，佢哋雖然係野生，但好友善，同佢哋水中交流係難忘經歷。」</p><p>Miki與海獅水中游，她說：「我鍾意親近大自然，同啲動物零距離接觸。」登岸後Miki又到訪格蘭森林旅遊營地（Glen Forest Tourist Park）餵樹熊及袋鼠，當中有隻白色袋鼠，原來牠是白化袋鼠，視力比同伴略差。<br>撰文：比華利<br>攝影：楊觀賜、張柏基</p></body></html>