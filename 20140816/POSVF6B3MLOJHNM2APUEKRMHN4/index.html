<html><header><meta charset="utf-8"><title>胡楓壓軸撐Joe Junior</title></header><body><h1>胡楓壓軸撐Joe Junior</h1><p>一連兩晚的「小生Joe Junior 47週年演唱會」前晚在灣仔伊館舉行，壓軸嘉賓是胡楓（修哥），Joe Junior在開騷前接受訪問說：「我唔貪心，請到修哥已經好開心。」在演唱會中伍詠薇跟Joe合唱英文歌《Never gonna let you go》，Joe說：「以前聽過佢唱，覺得佢好似木匠樂隊The Carpenters嘅Karen唱得咁好。」<br>胡楓壓軸出場繼續扮大佬，指住Joe Junior說：「你哋捧阿Joe就好似捧我咁，佢呀！成日猜輸，真係黑仔Joe。」之後修哥獻唱一曲《隨想曲》，在音樂響起的時候，他突然笑說：「做咩呀！趕收工呀！我未得你哋唔好起音樂住。」 <br>採訪：文國駿<br>攝影：沈健程</p></body></html>