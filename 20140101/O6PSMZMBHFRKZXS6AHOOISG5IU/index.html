<html><header><meta charset="utf-8"><title>高皓正亂噏生仔痛罪孽重</title></header><body><h1>高皓正亂噏<br>生仔痛罪孽重</h1><p>曾自爆患性沉溺的「高教主」高皓正，前日其太太陸凱兒誕下6.6磅男嬰，高皓正在facebook報喜指太太在完全沒麻醉下，差不多沒半點疼痛極速順產誕下麟兒，他留言：「記得一位牧者曾經對我說過，聖經記載女人原本生產並不很痛楚，然而人墮落犯罪之後，這種生產的痛楚大大增加……女人若常存信心、愛心，又聖潔自守，就必在生產上得救。」</p><p>網民促道歉</p><p>有網民狠批高皓正口不擇言：「不要把產子陣痛視為不信主便是罪有應得的下場，所有宗教都係導人向善，閣下的幸災樂禍式感恩已經偏離教義，請誠心懺悔向所有婦女道歉」、「即係唔信主媽咪會受罰？你係咪生仔生到懵咗呀？」<br>昨日高皓正接受本報電話訪問，他說：「太太朝早陣痛入院，一分鐘唔使BB就出咗嚟。」對於被網民狂插，他解釋：「係聖經記載，我哋相信耶穌會拯救我哋，除咗永生外，痛苦都可以免去。」他又否認幸災樂禍：「絕對唔會，我嘅分享係祝福準媽媽唔好咁驚，希望大家憑信心唔好經歷咁多恐懼同痛楚，如果佢哋（網民）有誤會，我當然好抱歉，但我有我自由表達，從來唔上心佢哋點鬧我，當然佢哋講嘅說話我會反省，希望大家進步。」</p><p>同樣身為教徒的DJ森美昨接受電話訪問說：「我都係基督徒，但冇佢咁熟聖經，佢引牧師所講，大家同唔同意，都唔應該加罪於佢，基督徒相信每人都有罪，如果唔係教徒，呢番話敏感啲，你可以唔信佢說話，但佢冇詆毀其他孕婦。」<br>採訪：皓騫</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>