<html><header><meta charset="utf-8"><title>龍小菌今率Fans　街站公投賀26歲</title></header><body><h1>龍小菌今率Fans　街站公投賀26歲</h1><p>向來敢言及關注政府的龍小菌，今日26歲生日，她選擇相約粉絲親身往和平佔中票站投票，雖然前日已開始了電子公投，但小菌卻在「牛一」站出來支持，她昨日在facebook留言，呼籲粉絲今早9時一齊在紅磡火車站的麥當勞嘆早餐，醫飽肚就一齊在10時往理工大學的票站投票。</p><p>她昨在電話中說：「一個特別日子都畀我遇中投票日，好有意義，希望對香港民主做番啲事，我都想教育吓fans，暫時有十幾個報咗名。」她認為公投雖未必被法律認同，但仍堅持發聲：「唔代表唔可以發表自己嘅意見。」<br>填詞人潘源良前日已於網上投票，昨日他說：「想表達自己意見，最好的方法係參與。」此外，昨日現身出席不同活動的羅力威、楊洛婷及區文詩亦呼籲大家今日到街站票站投票。港視藝人麥子樂、港版半澤陸駿光和吳彤今日也會親身到街站投票。<br>採訪：劉敏</p><p>【我撐公投】網頁: <br> http://622popvote.appledaily.com  </p></body></html>