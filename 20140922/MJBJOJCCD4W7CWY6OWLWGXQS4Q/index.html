<html><header><meta charset="utf-8"><title>隔牆有耳：狼英還債設孔誕日 - 李八方</title></header><body><h1>隔牆有耳：<br>狼英還債設孔誕日 - 李八方</h1><p>出得嚟行，預咗要還，選舉時政綱吹到好大嘅梁振英，過去兩年政績乏善足陳，港人港地、遏抑樓價、改善管治等，全部講咗當做咗，佢似乎改而捨難取易，還另一筆債，就係設立孔教日。<br>狼振英噚日朝早出席香港孔聖誕環球慶祝大典（圖）時宣佈，以後每年9月第三個星期日都會訂為「孔聖誕日」，噚日就係全港第一屆孔聖誕日。狼英喺2012年競選時其實已提出設孔教日，最終成功喺10名孔教選委中，𠱁到7人提名佢選特首，兩人提名唐英年。<br>狼英致詞時話，孔子2,000多年前提出嘅仁、義、禮、智、信仍是中華民族嘅核心價值，值得弘揚推廣，八方相信佢自己都要學習吓！</p><p>【動LIVE】萬人罷課  蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>