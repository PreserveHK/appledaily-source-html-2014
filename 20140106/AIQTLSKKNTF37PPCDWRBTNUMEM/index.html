<html><header><meta charset="utf-8"><title>柏案驚奇：蘇斯克查拯救卡城 - 方栢翹</title></header><body><h1>柏案驚奇：<br>蘇斯克查拯救卡城 - 方栢翹</h1><p>就算不喜歡蘇斯克查，亦很少會非常討厭他。曼聯球迷當然對蘇B更愛戴有嘉。除「娃娃臉」外型煞食，還有實而不華踢法。記得他96年英超處子登場，對布力般後備入替時，球迷還在揶揄：「買唔到舒利亞，費Sir求其執呢件新仔？咩料呀？」話音未落，便見他接應隊友40碼長傳、凌空「黐」下、連隨射入他首個英超入球，令個個O咀：「哦！明晒！」還有99年歐聯決賽的經典補時絕殺，就是這1球，令蘇B縱使往後長期受傷兼提早掛靴，仍深受擁躉愛戴；而可能正因他傷多過踢，對敵隊打擊不多，所以敵隊球迷都唔太憎佢。<br>蘇B的好好先生形象亦深入民心。莫迪門將、挪威國腳彼德臣說：「蘇斯克查友善兼和藹可親，你不能在他身上找到衰嘢，因為根本冇！」卡迪夫城老闆陳志遠因炒掉受擁戴的麥基而「犯眾憎」；現請來於英超甚有人緣的蘇B，不失為挽回人氣的好嘗試。當年阿巴莫域治炒掉人氣高企的迪馬堤奧後，請來「車仔球迷公敵」賓尼迪斯，令團隊受盡不必要壓力，陳老闆可能都有吸取教訓。<br>空憑人氣當然不能拯救卡城。帶領中型班莫迪首季便勇奪聯賽冠軍後，已有維拉、布力般等向蘇B招手，可惜他一一拒絕；直至成功衞冕冠軍、並贏取挪威盃後，蘇B才自覺「I am ready」，是時候回到他最難忘的英超了。首戰領軍，便作客擊敗紐卡素於足總盃晉級，可見他起碼能凝聚球員為他賣命。費Sir曾說「領隊揀工，其實要揀個好老闆。」下一步就看陳生會否放手讓蘇B全盤話事。<br>方柏翹<br>now足球評述員</p><p><br>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>