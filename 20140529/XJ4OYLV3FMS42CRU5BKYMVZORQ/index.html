<html><header><meta charset="utf-8"><title>難接受姪仔夭折案判決張崇基喊爆：當佢骨肉</title></header><body><h1>難接受姪仔夭折案判決<br>張崇基喊爆：當佢骨肉</h1><p>張崇基及張崇德昨日到大埔為亞視台慶進行拜神儀式，談到張崇德夫婦長子張天藍夭折案有裁決，事後張崇德指判決太輕，問可會考慮再上訴？他說：「醫委會要查呢件事，係佢哋內部嘅事，我哋只係以證人身份去提供證據，之後律政署會再落案，對於判決，我哋同一般市民一樣，冇嘢可以做到。」<br>張崇德解釋早前公開指覺得事件荒謬，是因自己太愛香港：「我唔覺得香港係咁差，要用咁長時間去處理呢件事。」在旁張崇基被問如何安撫弟弟時？他即雙眼通紅、哽咽地說：「呢件事係影響到我哋整個家庭，我爸爸媽媽都好難過，自己亦都好肉痛細佬要等九年先等到所謂嘅真相，我自己都唔能夠接受，因為我當佢（指張天藍）係自己骨肉一樣！」張崇德見狀即拍拍哥哥的肩膀以示安慰，他亦稱因近日受訪不時提及此話題，故跟太太劉美娟心情仍未能平復。</p><p>亞視招大量人手</p><p>此外，亞視高層葉家寶透露台慶當晚以晚會形式進行，並找來韓國組合Cross Gene做外援，他還說：「我哋會sell番亞視嘅輝煌歷史，好似搵蔣嘉瑩唱番《我和殭屍有個約會》，魏秋樺會同舞蹈員載歌載舞。」他又指亞視正籌拍一系列節目，故需要大量人手：「所以人手係一直都招募緊，有報道話某部門（鏡面宣傳部）出現逃亡潮，根本冇咁嘅事，啲人來來去去、離離合合一直都有。」<br>採訪：譚倩宜<br>攝影：葉君海</p><p>【壹錘定音 . 李慧玲】6月4日早上8點正式開咪！<br>即like【壹錘定音】facebook專頁！<br> https://www.facebook.com/hammerout.hk  </p></body></html>