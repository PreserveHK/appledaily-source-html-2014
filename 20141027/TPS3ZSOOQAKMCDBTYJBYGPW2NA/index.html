<html><header><meta charset="utf-8"><title>體壇拾趣︰細威打「蕾」3連霸</title></header><body><h1>體壇拾趣︰<br>細威打「蕾」3連霸</h1><p>WTA年終賽噚日打埋單打同雙打決賽後，終於告一段落。單打1姐莎蓮娜（右）早幾日喺分組賽意外地輸畀哈蕾普，幾日後即刻喺同一個比賽有復仇機會，今次就冇手軟。雖然開賽初段雙方咬得好緊，互相破發，但到中段細威發力，先贏6:3，第2盤就橫掃對手6:0封后，達成年終賽3連霸，亦係第5次贏到呢個錦標，追平嘉芙嘅紀錄。而較早前打嘅雙打決賽，參加拆夥前最後一個比賽嘅海峽組合謝淑薇同彭帥，直落兩盤輸波得亞軍，12次打入決賽全勝嘅紀錄告終。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>