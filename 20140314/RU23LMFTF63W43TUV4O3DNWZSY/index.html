<html><header><meta charset="utf-8"><title>體壇拾趣：李城來港鬥曼車</title></header><body><h1>體壇拾趣：<br>李城來港鬥曼車</h1><p>一年一度嘅7人足球賽將喺5月23至25號，喺香港足球會上演，曼城、車路士等5支英超隊，屆時會同蘇格蘭嘅格拉斯哥流浪，喺主賽挑戰去屆銀盃冠軍英冠1哥李斯特城（圖）。雖然5度封王嘅阿士東維拉依然係奪冠大熱，但李斯特城青訓總監魯堅對衞冕信心爆棚，仲豪言球隊到港嗰陣已經會升咗班。至於其餘16支主賽球隊及12支名人賽球隊同埋售票詳情，將會稍後公佈。</p></body></html>