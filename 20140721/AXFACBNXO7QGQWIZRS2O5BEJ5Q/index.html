<html><header><meta charset="utf-8"><title>急行戒甜搣甩30磅</title></header><body><h1>急行戒甜搣甩30磅</h1><p>【三月見效】<br>40多歲的Jacqueline，前年因為要出席朋友婚禮，決心做運動減肥。礙於平日無運動習慣，又怕跑步傷膝，選擇急步行消脂。每星期至少3晚、每晚行50至60分鐘，平日也會多走路，同時戒吃至愛甜品。由原來約167磅減至現時136磅，踢走30磅體重，並由穿加大碼衫變成可穿中碼衫的OL。</p><p>平時多行路有幫助</p><p>「隨住年紀大，新陳代謝減慢，以為自己會越來越重，從來冇諗過可以咁瘦」。Jacqueline表示，成功瘦身後，一度被身邊友人誤解患病致消瘦，當得知她努力減肥，紛紛感到驚訝，並請教她減肥心得。<br>她直言，以往嗜吃甜品，無甜不歡。進食一頓晚餐，可吃兩至三款甜品，糖水、蛋糕、雪糕都是她最愛。為了赴飲宴可「着得瘦啲、着得好睇啲」，她前年底開始，展開急步行減肥計劃，堅持每周至少有三晚在家樓下急步行，配合阻力訓練，鍛煉肌肉；戒食甜品，短短三個月，已有明顯減磅效果。<br>她教路，平日生活多行路也有幫助，如搭車提早一個站下車走路，或買餸後行路回家等，都可增加活動量。她說，曾試過買餸後，雙手捧着西瓜急步行回家，相信可加強減磅效果。<br>《蘋果》記者</p></body></html>