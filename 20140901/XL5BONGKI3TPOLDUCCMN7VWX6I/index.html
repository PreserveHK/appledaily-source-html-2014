<html><header><meta charset="utf-8"><title>【壹週刊】睇實卡路里GI 值　銅鑼灣試低糖甜品</title></header><body><h1>【壹週刊】睇實卡路里GI 值　銅鑼灣試低糖甜品</h1><p>【壹週刊】香港地甜品鋪愈開愈多，食來食去都係果啲，已經食到冇咩意思。以下呢幾間有特色嚟又夠創意，包你食完再食。<br><br>食甜品令人開心，但食完之後，又怕肥有罪惡感。想無顧慮大啖食，不妨揀低GI 值(低糖值)甜品。銅鑼灣Gaba Concept嘅老闆Ocean, 數年前患上糖尿病，卻戒唔甩甜食，為咗可以繼續食甜，努力研究低糖甜品。<br><br>餐牌上有晒卡路里數字及升糖值，生果方面亦都係用低GI 品種。甜品天然，更提供精品咖啡，無糖無奶更跟得出當中充滿個性嘅酸度同香氣。<br><br>呢間甜舍牆上繪滿塗鴉，色彩好搶眼，大部份客人被店中招牌黑松露泡泡相片吸引，單睇名字同賣相，實在好難估到係咩味道。有創意有驚喜，用料亦十分講究。食過黑松露泡泡，兩個鐘後口氣仲有黑松露香。<br><br>尖沙咀金巴利道已經係小韓國，每次食完韓燒就食港式甜做Ending， 好似有啲若有所失咁！之但係宜家可以一路韓到尾喇！呢間由韓藉老闆娘打理嘅甜品，主打刨冰同烘烤豆蓉黏糕，配料主要係傳統紅豆蜂蜜。刨冰之外，喜歡煙韌甜 品，必試外形似奶醬多嘅紅豆黏糕同三色團糕，再配杯咖啡，或者養生嘅鮮奶紅參，唔使金秀賢海報，一樣可以代入韓劇情景。<br><br>Gaba Concept<br>地址：銅鑼灣駱克道462號鑽石大皴1樓<br>電話：3679-0348<br>營業時間：星期二至日12nn-10pm<br><br>甜舍<br>地址：九龍城南角道33號地下B 鋪<br>電話：2383-7066<br>營業時間：星期一至四3PM-1AM<br>星期五至日 4PM-2AM<br><br>冰庫<br>地址：尖沙咀柯士甸路15號金巴利大廈地下A 鋪<br>電話：2739-0633<br>營業時間：星期日至四  1pm-1130pm<br>星期五、六  1pm-12mn<br><br>iPhone版下載：<br> http://goo.gl/1SdaWF <br><br>Android版下載：<br> http://goo.gl/xfQS8D <br></p></body></html>