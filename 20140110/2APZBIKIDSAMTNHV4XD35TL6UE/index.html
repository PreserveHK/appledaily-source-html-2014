<html><header><meta charset="utf-8"><title>代言人盧海鵬　稱唔會食壞人</title></header><body><h1>代言人盧海鵬　稱唔會食壞人</h1><p>【本報訊】海天堂去年9月被揭發龜苓膏無龜板成份後形象插水，近日大打公關戰，除了連日來在報刊登廣告外，更邀請老牌演員「鵬哥」盧海鵬拍攝電視廣告，圖挽回聲譽。<br>廣告中，海天堂老闆吳耀明與盧海鵬對談，吳不斷為自己辯護，又質疑城大化驗樣本來源，鵬哥最後以「公道自在人心，有天理嘅」作結。另外又有盧拍攝期間爆粗的影片在網上「流出」，盧更拋出金句「龜苓膏冇龜，即係盧海鵬試咪」，成功吸引逾37萬次點擊，但影片仍是負評居多。</p><p>堅信海天堂「俾人整蠱」
</p><p>盧海鵬昨向記者表示，昔日做《歡樂今宵》時獲得海天堂贈券免費食龜苓膏，故一直是海天堂的長期用家，不認同品質有變，仍然堅信海天堂是「俾人整蠱」，但又不否認含龜量少，「全世界龜苓膏都係咁啦，有幾多隻龜箒」。記者告知海天堂的龜苓膏改動配方，中醫師認為已無解毒功效，盧就辯駁海天堂無呃人：「賣龜苓膏吖嘛，唔係賣土茯苓吖嘛，點樣呃人啫！」<br>盧指自己只是收錢拍廣告，但相信海天堂龜苓膏不會食壞人：「係咪會食死人先？有乜大影響先？我同佢做廣告好閒啫，（龜苓膏）又無害嘅，食咗唔會有乜作用，有乜問題呢？」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>