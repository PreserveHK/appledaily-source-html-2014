<html><header><meta charset="utf-8"><title>膠燈討論區：神射手先好玩</title></header><body><h1>膠燈討論區：<br>神射手先好玩</h1><p>世界盃開幕前夕一個閒日嘅下晝。<br>街霸Ken：德叔，一個乾炒牛河，一杯凍奶茶，快馬唔該，趕住開工呀！<br>德叔：Ken仔，做乜咁早開工呀，行人專用區都未開。<br>街霸Ken：冇辦法啦，阿頭要捽數，今晚交唔到多20張單，等做地產經紀俾人問候嘞。仲有班老闆以為我哋有世界盃呢張王牌，set到個目標好鬼高，又唔知今時今日，一街都係大陸機頂盒，幾嚿水有波睇，拉走唔少客呀。<br>肥頭：機頂盒之前已經睇晒英超、西甲、歐聯呢啲大賽，世界盃應該都睇到，如果唔係同電視台有長約，我都買番部。<br>街霸Ken：死啦，連肥頭呢啲日睇夜睇嘅賭仔都想買機頂盒，我就真係冇運行。<br>艇仔張：Ken仔又唔使咁愁，冇單開咪刨吓波，嗱，玩吓神射手，搵啲冷門入手，真係扑中，好過出糧啦。<br>德叔：我就唔玩呢啲寧願穩陣啲，揭幕戰巴西贏緊啦，買100蚊就收番20蚊好過。<br>眾人：唓……你咁扒仔㗎！</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp </p></body></html>