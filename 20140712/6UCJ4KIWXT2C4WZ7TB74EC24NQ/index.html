<html><header><meta charset="utf-8"><title>有話兒：Coffee自嘲曱甴打不死</title></header><body><h1>有話兒：<br>Coffee自嘲曱甴打不死</h1><p>林芊妤（Coffee）2009年加盟無綫一直演閒角，沒有知名度，也沒有人氣；反而她與上市公司董事林知譽（Will）在ifc殘廁纏綿被傳媒撞破，令她人氣三級跳，成為C1新聞主角，騷價升了一倍，相當諷刺。談到在無綫的日子，Coffee苦笑說：「有頭髮邊個想做癩瘌吖！」她形容自己為曱甴，必可絕處逢生。<br>撰文：小米</p><p>因「廁格gathering」新聞令Coffee被無綫炒魷，還伴隨大堆報料的攻擊性批評。不過被無綫炒魷反而令Coffee目前的出騷價比之前升了一倍，接觸她的客戶亦只要求她唱歌或者表演瑜伽，不必賣弄性感，可謂塞翁失馬。 <br>對於曾有人懷疑Coffee自編自導自演設計「廁格」新聞博上位，為此Coffee相當激氣：「最唔開心係舊公司有人暗示我同傳媒夾新聞，我蠢啫，我唔傻嘅，如果真係要咁做，入行第一日就咁做啦！」<br>在無綫4年多，Coffee演的都是閒角，每次出鏡幾乎都要拋胸，但月薪只有4千元。她說：「以前都有監製畀機會我演醜角發揮，但公司最後都係要我做番嗰啲（性感）角色，不過我會永遠記住幫過我嘅人。」</p><p>解約更開心</p><p>Coffee承認事件發生後很害怕，擔心失業不知如何是好，但月初返無綫見樂易玲後，雖然知道要離開一個工作了幾年的公司，反而開心，可能已經有心理準備，只想快點結束事情。<br>問她是否後悔當年簽約無綫？她說：「唔會諗以前，但𠵱家真係開心咗，除咗搵多咗錢，最緊要搵番自信同自尊。」 Coffee又爆以前拍劇的不愉快經歷，她語帶無奈說：「以前拍劇，試過接嗰時話只係着T恤，做某人嘅女朋友，但拍嗰時變咗着三點式，然後變咗做妓女，咁我可以點？其實有頭髮邊個想做癩瘌吖！」</p><p>與Will有聯絡
</p><p>即將25歲的Coffee將幾年青春押了給無綫，那她覺得無綫這些年來有沒有幫過她？Coffee說：「我唔會講佢哋冇幫過我，因為冇呢間公司，我亦冇機會拍劇，只可以話係我性格問題，我真係唔識『擦鞋』，唔識討好高層，人哋叫我坦白講就真係講嗰種，結果得罪咗人都唔知道，但我覺得自己就好似曱甴咁，冇咁易被趕絕，此處不留人，自有留人處。」<br>認識Coffee的人都知道她十分顧家，除了父母，連哥哥的一對兒子都不介意，當正囝囝一樣照顧，與家人關係親密，今次事件令媽咪流了不少淚，令她最內疚，Coffee揚言已答應父母會努力工作，不會再令他們擔心。至於廁格男主角Will，Coffee仍然讚對方是個好男人，承認對方仍有聯絡她，但問到與對方可再有發展機會，Coffee即耍手擰頭說：「唔好喇啩！」</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>