<html><header><meta charset="utf-8"><title>隔牆有耳：睇文盲施政報告笑死人 - 李八方</title></header><body><h1>隔牆有耳：<br>睇文盲施政報告笑死人 - 李八方</h1><p>唔少人話狼英噚日發表嘅係「扶貧施政報告」，可能更多人覺得呢份係「文盲施政報告」就真。有網民睇咗頭廿段報告，已經搵到十幾句充滿語病嘅句子，例如「就推動香港金融業更大發展向政府提供意見」中，「更大」明顯係多餘；喺「每個駐內地辦各輻射一至兩個聯絡處」，更加係錯用咗「輻射」呢個詞語，搞到好哽耳。至於「將各個產業做多做大做強」，唔使講都知係內地、黨八股用語；「政府繼續加強增加短、中、長期的土地供應」，又加強又增加，想點？<br>文化人鄧小樺更指，施政報告首頁寫「讓有需要的 得到支援」、「讓年青的 各展所長」、「讓香港 得以發揮」，但查實只有「年輕」或者「青年」，「年青」（圖，藍框示）係別字。政府網上版嘅「施政綱領」，更錯寫成「施政網領」㖭呀。</p></body></html>