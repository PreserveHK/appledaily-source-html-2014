<html><header><meta charset="utf-8"><title>基金突執笠　投資曾損手</title></header><body><h1>基金突執笠　投資曾損手</h1><p>【過往經歷】<br>在商場身經百戰的呂志和，亦曾慘遭「滑鐵盧」。當年呂志和打算未雨綢繆，投資基金為子女儲定「讀書錢」，豈料基金公司竟會一夜倒閉。<br>呂志和的五名子女均在外國讀書，當年他亦曾投資基金，為子女的教育費用做好安排，「當陣時我已經同佢（子女們）開始買基金，佢出洋要錢㗎嘛。」呂志和當時已千叮萬囑銀行要為他投資最穩陣的基金，「我買呢啲基金喇，千祈唔好買啲好增長㗎，穩穩陣陣我畀啲仔女讀書㗎！」呂志和投資最穩陣的基金，心想可免於為子女教育費操心，惟他卻始料不及基金公司竟會突然倒閉，「係囉，得張白紙，間嘢執笠……你嬲呀？咪講吓笑囉，冇得嬲㗎！」<br>一朝被蛇咬，十年怕草繩。呂志和現時聽到基金都「耍手擰頭」，「你千祈唔好同我講基金，你同我講基金你行返出去，我請你飲茶。真係呀，你唔好提呀，千祈唔好提。」</p></body></html>