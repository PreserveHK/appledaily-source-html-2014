<html><header><meta charset="utf-8"><title>《六福喜事》黃百鳴唔怕罷睇</title></header><body><h1>《六福喜事》黃百鳴唔怕罷睇</h1><p>黃百鳴的《六福喜事》日前被反對佔中及支持政改諮詢的「幫港出聲」，包場為該團體成功籌得80萬，黃百鳴更現身答謝有關人士，惹來網民發起罷睇《六》片。黃百鳴昨與楊千嬅、薛凱琪及熊黛林（Lynn）等到灣仔出席首映禮，對於網民罷睇，黃百鳴說：「唔知，冇留意，唔怕，我係拍戲娛樂觀眾，唔講政治，任何支持我部電影嘅活動我都出席，好似梁鳳儀佢下周包場我都出席。我支持普選，但如果癱瘓中環就唔贊成，唔可以阻正常運作，我愛香港，想和諧安定繁榮。」他稱當日包場只知籌款，但不知用途，強調不是機構的人。下次小心點？黃百鳴反問：「支持佢哋好大罪咩？」</p><p>此外，Lynn早前被拍到與男伴到新加坡旅行，但Lynn說：「朋友啫，係自費，人哋有女朋友。」舊愛郭富城指若Lynn有新歡會祝福，她笑說：「𠵱家冇乜人追，唔啱心水。」黃秋生早前稱擱置選演協會長，曾志偉扮儍說：「佢係咪話各自各選，你哋聽錯。我支持佢，希望佢返出嚟，但未得閒聯絡佢住。」<br>採訪：譚倩宜<br>攝影：葉君海</p></body></html>