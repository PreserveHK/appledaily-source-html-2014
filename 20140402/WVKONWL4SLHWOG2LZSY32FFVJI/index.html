<html><header><meta charset="utf-8"><title>公司防玩失蹤栢芝稱兩子遭扣押護照</title></header><body><h1>公司防玩失蹤<br>栢芝稱兩子遭扣押護照</h1><p>商台昨日凌晨播出張栢芝第二集錄音訪問，今次栢芝未有提及前夫謝霆鋒，只是再次重申自己的所作所為，全因她是敢作敢言的人。栢芝透露出道時很想做DJ，試過衝入俞琤房要求對方開一個節目給她，栢芝說：「我記得佢同我講唔好講笑。」<br>出道時，出名任性的栢芝，承認喜歡玩失蹤，她說：「20歲生日嗰年係遊船河派對，後生玩得開心，過咗海就係神仙，生日之後第二日有嘢做，公司不停打畀我，要我返工，打咗好多次，打到電話冇電，仲打埋畀船伕，但我唔想返，最後掉咗部電話落海，公司搵我唔到，就落住大雨坐大飛去海中心搵我，捉我走。」<br>除了掟電話落海，栢芝還喜歡搭飛機走佬，她說：「心情唔好，好鍾意一個人揹背囊旅行，又係有job做，公司又係搵唔到我，就算搵到我，我已經喺第二個國家。嗰次喺美國，不過個job推咗一日，我就真係飛返嚟，自此之後，公司將我啲回鄉卡、身份證同護照放喺公司夾萬，𠵱家都係，就連我兩個仔passports都喺公司，驚我走佬呀!」不過大家見到栢芝經常帶住兩個仔周圍飛，護照被扣押，有吹水之嫌。</p><p>梅姐當眾鬧</p><p>栢芝又提到當年梅艷芳離世前一個生日派對上，她因為阻止梅姐飲酒，而被當眾責罵，她說：「當時佢身體唔係好得，梁家輝哥哥入場前已經講咗，所有嘉賓唔可以畀酒佢（梅姐）飲，所以全晚我就幫手頂酒，梅姐當住百幾人面前鬧我，鬧得好犀利，但我堅持唔畀佢飲，但如果佢照飲，我都會照話佢，雖然後輩唔應該咁對長輩，唔關心先唔敢言。」<br>撰文：非非</p></body></html>