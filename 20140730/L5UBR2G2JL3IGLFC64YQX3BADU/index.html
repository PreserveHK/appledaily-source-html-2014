<html><header><meta charset="utf-8"><title>黃紫盈撐cosplayer</title></header><body><h1>黃紫盈撐cosplayer</h1><p>前新聞主播黃紫盈和雨僑昨日在灣仔動漫節，為「動主播召喚」向動主播參賽者挑機，吸引不少人圍觀。<br>現時在電台主持節目的紫盈謂最近曾訪問一位cosplayer，細探cosplay近年在港的發展。對於今年有人投訴動漫節配套欠完善，cosplayer被管理員驅趕外，攝影區亦比去年細，紫盈說：「我見人流都多，其實某程度上動漫節咁受歡迎，都係全靠佢哋打扮得靚靚，或者劃分個專區域畀佢哋，同時作出禮貌勸籲，所以溝通得要好啲。」<br>至於雨僑表示往年都有行動漫節，最喜歡看漫畫《海賊王》和《進擊的巨人》，還透露兒時最愛扮《美少女戰士》的火野麗。<br>採訪：黃曉妍<br>攝影：仇志德</p></body></html>