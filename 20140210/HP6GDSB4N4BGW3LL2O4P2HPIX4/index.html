<html><header><meta charset="utf-8"><title>隔牆有耳︰佔領郵輪具啟發性 - 李八方</title></header><body><h1>隔牆有耳︰<br>佔領郵輪具啟發性 - 李八方</h1><p>行事激進、只懂抗爭搞事嘅禮義廉蔣麗芸上周佔領喺郵輪嘈嘈閉，又唔提出解決辦法，網民都話，呢次「讓愛與和平佔領郵輪」好具啟發性，教曉佢哋幾件事，第一件事就係「女人行動，比男人強悍」。佔中發起人唔知有冇興趣加多個女性代表，大可向元秋請教。<br>此外，「佔郵」亦令人明白，佔郵係幫助負擔得起郵輪假期嘅「弱勢社群」，佔中就罪大惡極，危害社會經濟發展。遊客報名時簽嘅合約同《基本法》一樣，邊個惡，邊個就可以解讀，咁又啱喎，佔郵一事最終都係靠閉門談判，睇吓恒基高層賠到幾多、客人落袋幾多啫！仲追究下龍灣係咪有沉船搞到冇得上岸觀光？Who cares？</p></body></html>