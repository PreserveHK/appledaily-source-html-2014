<html><header><meta charset="utf-8"><title>馮仁昭四圍超：Lucas兄弟扮消防學霆鋒救火 - 馮仁昭</title></header><body><h1>馮仁昭四圍超：Lucas兄弟扮消防<br>學霆鋒救火 - 馮仁昭</h1><p>張栢芝日前帶住兩個囝囝Lucas同Quintus去上海，仲帶佢哋去一個畀小朋友角色扮演嘅活動中心，唔知Lucas同Quintus係咪俾爸爸謝霆鋒拍嘅電影《救火英雄》影響，佢哋都揀咗扮消防員，兩兄弟着住整齊消防裝束後，跟其他小朋友消防員，坐上迷你消防車，學習安裝滅火喉同模擬救火，玩得好投入好開心。Lucas同Quintus除咗扮消防員外，仲喺中心度學整冬甩，遲啲霆鋒喺維園整雞蛋仔，唔知會唔會叫埋兩個囝囝去幫手呢。</p><p>栢芝湊仔會友</p><p>上海之旅後，前晚栢芝又帶住兩個仔同鄭明明食飯，鄭明明仲喺微博上載合照，留言話：「看到Lucas Quintus長高了，很乖巧，替你開心，母親真偉大，辛苦你了！」當晚明明姐仲送咗一黑一白新款手提遊戲機畀Lucas同Quintus。<br>撰文：馮仁昭</p><p>【我撐公投】網頁: <br> http://622popvote.appledaily.com  </p></body></html>