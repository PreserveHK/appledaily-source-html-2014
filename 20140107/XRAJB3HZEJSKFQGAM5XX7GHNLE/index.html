<html><header><meta charset="utf-8"><title>子承父業　科大高材生做扎鐵佬</title></header><body><h1>子承父業　科大高材生做扎鐵佬</h1><p>【記者彭碧珊、梁煥敏報道】在科技大學畢業的高材生楊偉業，一年多前毅然放棄舒適文職，與兄長一同「子承父業」當上扎鐵工，現時月薪三萬多元，今年預期還可再加薪逾一成，向三年內儲錢買樓首期目標進發。希望兒子做銀行家的父親，對偉業的選擇百感交集，只望他注重安全之餘，將來考取工程師執照，設計良心樓宇，「不要得個發水露台但冇房」。<br>「初時同老竇講想學扎鐵，以為佢嘅工作好簡單，但自己第一次抽起手鐵先發現，原來老竇『非常勁』。」楊偉業憶起初學扎鐵的經歷，身旁的父親聞言即說︰「老竇唔係勁，係窮，冇辦法……以前讀書少。」年長一輩眼中「少時唔讀書，大時當咕喱（苦力）」的觀念，在新一輩的職場或已漸漸改變。<br>63歲楊父79年入行當扎鐵工，坦言「做地盤都係為搵食，賺啲都係辛苦錢……判頭拖糧隨時半個月，試過要罷工先有糧出！」<br>90年代楊父轉行做裝修，經歷過金融風暴，目睹建築工人日薪勁跌三分一至800元，深深體會地盤工搵食艱難。<br></p><p>高考3A2B　感文職沉悶
</p><p>老楊咬實牙關供養幼子偉業大學畢業，未料下一代卻走回自己的辛苦路，他百感交集︰「其實阿仔讀金融，我都有幻想過自己做銀行大班個老竇㗎，但𠵱家冇諗啦！」<br>28歲偉業高考有3A2B，畢業於科大計量財務系，是典型高材生，畢業後曾跟父親當裝修工作及採購公司文員，但感文職工作沉悶，兩年前與哥哥齊報讀建造業議會扎鐵課程，跟父親同做扎鐵佬。<br>偉業坦言喜歡地盤佬工作「均真」，薪酬制度也較公平：「以前做辦公室又OT又通頂人工不變，𠵱家做地盤OT會雙計，過咗午夜時間更加三計四計。」他坦言朋友對他選擇做「地盤佬」，起初覺得浪費了學歷，一年已過他仍堅持下去，還打算日後修讀工程師課程，令朋友刮目相看。<br>他計數的能力亦漸派上用場，因懂英文懂電腦，判頭遂讓偉業到寫字樓看圖則，幫手計算扎鐵需求量及寫「開料紙」，然後再給地盤師傅參考，扎鐵工兼做文職自然獲上司賞識。<br>偉業現時月薪已過三萬元，今年還再加逾一成薪金，他希望三年內儲到數十萬元首期買樓。身旁的楊父則有多一份期望︰「安全第一，搵錢第二。作為父母，除咗希望個仔踏實工作同注意安全外，仲希望佢早日拍拖，成家立室。」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>