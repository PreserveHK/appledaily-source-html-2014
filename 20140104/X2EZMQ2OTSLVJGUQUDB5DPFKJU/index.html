<html><header><meta charset="utf-8"><title>有興趣拍港視劇</title></header><body><h1>有興趣拍港視劇</h1><p>事業基地轉移到內地，但林保怡仍然關心香港的一事一物，無論時事或娛樂，對於王維基的香港電視終可於今年7月1日開台，保怡坦言：「香港電視經歷咁多風雨，終於都OK啦，我覺得百花齊放係好事。不嬲我淨係睇無綫，𠵱家多個選擇、或者幾個選擇，其實對觀眾嚟講係好事。」<br>跟香港電視合作，保怡採取開放態度，他認為自己的演出必須對觀眾有交代，他說：「呢排喺香港，好多街坊見到我都問：『喂！好想睇你嘅電視劇呀，你點樣呀？仲拍唔拍電視呀？』通常我都會同佢哋講笑話我退休，但其實我都好想好想滿足番啲香港觀眾，再喺香港嘅電視度出現，但最主要都係睇誠意同劇本。無綫甚至王維基都絕對有可能合作，最緊要劇本唔好再翻炒，有創意啲。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！<br></p></body></html>