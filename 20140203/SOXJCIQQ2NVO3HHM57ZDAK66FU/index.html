<html><header><meta charset="utf-8"><title>展翅改寫命運　吸毒少女　變寵物美容師</title></header><body><h1>展翅改寫命運　<br>吸毒少女　變寵物美容師</h1><p>【本報訊】鏡頭前的黃嘉華（桔仔）不會掩飾自己曾是頹廢邊青。中二輟學，曾經吸毒、離家出走，母親傷心得抑鬱症加劇入院，下跪哭求女兒回頭是岸。她不想母親重演這一幕，決心改寫命運，報讀課程，接受培訓，去年獲選「展翅超新星」，更擢升為初級寵物美容師。今天她向母親承諾不走回頭路，「證明你咁為個女係值得」。<br>記者：王家文</p><p>桔仔熟練地為1歲大的約瑟爹利犬梳洗，「之後就焗油，等佢啲毛髮冇咁易打結」，面對陌生記者圍觀，這名17歲的新紮寵物美容師毫不怯場；導師劉秀麗從旁提點。她說桔仔初來實習時很不合群，「踢佢一腳，應你一下」，經過一年培訓已脫胎換骨，「主動好多，唔會成日匿埋自己」。<br>回望過去，桔仔坦承面對。父母離異，中二被踢出校，「試過偷屋企人錢，一有錢就出去玩」；經常流連機舖，曾吸食K仔，出現幻覺、尿頻，看見陌生人就以為是警察，滿腦是猜疑，「唔敢同人相處」。頹廢了一年，媽媽氣病入院，下跪哭求，終令她迷途知返。<br>輟學後桔仔做過散工，常因遲到曠工而被解僱。後來社工轉介她參加展翅青見計劃，考獲專業寵物美容C級證書，其後獲聘為學徒，「幫貓狗沖涼，由污糟變靚，有好大滿足感」。受訓一年，上月獲升任初級寵物美容師，她許下承諾，不會再令家人失望，「要有堅強嘅心，唔會咁易放棄」。</p><p>讚賞成宅男最大回報</p><p>跟桔仔一樣獲選「展翅超新星」的阿成，笑言自己曾是「宅男」，只跟電腦溝通，每天打機7、8個鐘，「好似賭錢咁唔會停」，不懂與人相處，「覺得現實世界爾虞我詐，好恐怖」。 他中五畢業後讀過毅進課程、副學士先修，但升讀不了大學，也找不到長工，只能做兼職工作，月入不足2,000元。<br>不想再渾噩過日子，阿成決定從頭來過，參加展翅青見計劃到海洋公園受訓。初入「大觀園」，遊人問東問西，嚇怕這名怕羞宅男，「問深啲就啞咗喺度」。好天曬、落雨淋，母親以為兒子做擔泥，叫他辭職，「我都有掙扎過，去搵份穩定工作」。社工鼓勵堅持下去，他放膽跟遊客溝通，又發掘攝影興趣，主動學習，捱過了苦終看見天明。<br>阿成現時是海洋公園高級攝影事務員，月入逾萬元，為遊客拍得一幀滿意靚相，對方一句「Well done（做得好）」是薪酬以外的最大回報。</p></body></html>