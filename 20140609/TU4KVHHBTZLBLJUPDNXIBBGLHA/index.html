<html><header><meta charset="utf-8"><title>草蜢與牛勁舞</title></header><body><h1>草蜢與牛勁舞</h1><p>草蜢六場「Be Three」演唱會前晚在紅館開鑼，張智霖及陳慧琳任嘉賓，捧場好友包括周汶錡、老友伍詠薇練海棠兩公婆同關心妍夫婦等，草蜢全晚換了五套歌衫，看似平凡的舞台卻危機四伏，除了有高有低有斜路，中間又可以升高，偏偏草蜢選擇在快歌中加入高難度動作，一時坐上男dancers手臂，一時又倒豎葱及被抬起打側身唱歌，非常「牙煙」。<br>採訪：王連連</p><p>危險凹凸台</p><p>是次舞台設計很多凹凸位，配合燈光能產生立體感，但蘇志威爆綵排時有dancer跌落台，幸好沒受傷。而今次的歌衫貫徹浮誇、靚絕風格，套套歌衫令人眼前一亮，設計更將男女裝混合，蔡一智長髮披肩襯網帽索爆，蘇志威除了誇張牛魔王裝搶鏡，還騷肌及着長裙，向來貪靚的蔡一傑當然不輸蝕，紫色巨型公主袖，風騷味濃。</p><p>陳慧琳張智霖撐場</p><p>陳慧琳（Kelly）及張智霖（Chilam）前晚為草蜢做嘉賓，草蜢說：「次次搵男仔做嘉賓會好悶，好多謝佢兩個撐場，Kelly仲帶埋老公嚟綵排，好sweet。」蔡一智乘機替Chilam宣傳七月紅館個唱，其後四人合唱《永遠愛着你》，張智霖將獨白改為：「我唔知道點解買咁多草蜢演唱會飛，只係知道做兄弟有今生冇來世，你哋或者唔會買我嘅演唱會飛，甚至唔會嚟睇，但係我都係永遠永遠撐你哋嘅。」引得全場大笑。</p><p>感動《失樂園》</p><p>慢歌冧；快歌勁，草蜢的歌無論快歌慢歌都是大家的集體回憶，演唱會包括medley全晚共23首，《忘情森巴舞》、《三分鐘放縱》、《怎麼天生不是女人》、《LONELY》等等，歌迷keep住high爆。草蜢完騷接受訪問時亦說高興：「反應好好，好開心，唱《失樂園》氣氛好澎湃，好感動！」</p><p>念梅姐耀榮叔</p><p>演唱會除了有草蜢90年代的冧女情歌，三人還合唱了師傅梅艷芳的《裝飾的眼淚》（圖），他們說每次都想唱阿梅的歌，今次也不會例外。而演唱會尾聲，他們特別向3月過世的演唱會之父張耀榮致謝，然後再問觀眾：「今晚個演唱會好唔好睇？想將今晚個騷送畀我哋嘅師傅！」</p><p>演唱會曲目</p><p>1.《我要跳舞》<br>2.《嗲噢》<br>3.《三分鐘放縱》<br>4.Passion Medley：<br>《好戲在後頭》<br>《ABC》<br>《LaLa Means I Love You》<br>《失戀》<br>5.《暫停開始過》<br>6.《愛過》<br>7.《舞孃》<br>8.《再見Rainy Days》<br>9.《半點心》<br>10.《裝飾的眼淚》<br>11.《下次遇見你》<br>12.《過眼雲煙》<br>13.《歲月燃燒》<br>14.《失樂園》<br>15.《愛一次便夠》（傑與Kelly）<br>16.《搜神》<br>17.《怎麼天生不是女人》<br>18.《不可思議》<br>19.《LONELY》<br>20.百萬跳Medley :<br>《憑什麼》<br>《又愛又恨》<br>《A.E.I.O.U》<br>《及時行樂》<br>《熱力節拍Wou Bom Ba》<br>《一秒轉機》<br>《忘情森巴舞》<br>Encore：<br>21.《歲月如歌》（張智霖）<br>22.《永遠愛着你》<br>23.《我們》</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp </p></body></html>