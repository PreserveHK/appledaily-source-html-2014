<html><header><meta charset="utf-8"><title>【壹週刊】老友大整蠱報復　鬼仔冇咗個腎慘叫</title></header><body><h1>【壹週刊】老友大整蠱報復　鬼仔冇咗個腎慘叫</h1><p>【壹週刊】唔知大家記唔記得，我哋之前報道過一個外國男仔俾朋友整蠱，以為女友跳樓死咗呢？佢依家話要報仇呀，搞到成個浴室都係血，好大陣仗呀！<br><br>首先，佢播一段假新聞俾個Friend睇，話近期犯眾集團經常出沒偷腎，叫大家小心啲；之後成班人一齊去蒲，個衰仔仲偷偷哋喺個friend杯飲品度落安眠藥，冇耐佢就瞓到隻豬咁……跟住，佢大鑊了……<br><br>佢哋將間屋搞到好似個兇案現場咁，個鬼仔俾班friend喺身上貼滿膠紙，扮晒割咗佢個腎咁，之後就用阿摩尼亞叫番醒佢，佢一起身已覺唔對路，見到自己成身血，嘩！即時嚇到慘叫啦！<br><br>跟住佢個friend仲著住手術袍入嚟，即時又驚多兩錢又嗌；見佢嗌得咁慘，個friend就自揭身份啦，點知佢仲係嗌到收唔到聲，睇嚟佢真係好驚咁呀陰功。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>