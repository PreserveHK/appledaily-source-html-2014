<html><header><meta charset="utf-8"><title>趣趣地：摩佬為迪高再鬥巴塞</title></header><body><h1>趣趣地：摩佬為迪高再鬥巴塞</h1><p>36歲葡萄牙中場迪高（左），上年8月已經喺巴甲富明尼斯收山，不過佢成名地波圖今年7月先幫佢搞紀念賽，將以波圖04年隊友賽巴塞隆拿06年隊。球壇唔少名人都應承出席呢個畀面派對，現任車路士領隊摩連奴（右）答應返去再帶波圖，巴塞兩代經典10號仔朗拿甸奴同美斯，亦都會再度合作，至於其餘披上巴塞球衣嘅，仲有伊度奧、拿臣等名將，認真星光熠熠。</p></body></html>