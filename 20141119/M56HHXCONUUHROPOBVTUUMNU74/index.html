<html><header><meta charset="utf-8"><title>異動空間：柳暗花明何處尋 - 魏力</title></header><body><h1>異動空間：柳暗花明何處尋 - 魏力</h1><p>滬港通反應與預期落差太大，中港股一齊攬炒！港股通每日105億元人仔額度，全日只用了8億元，皆因要落場玩，資金門檻要50萬元，據統計每100個A股散戶，得4個合資格，當有一成敢落注，有幾多新血可謂心裡有數。再講，港股通以大股為主，完全唔啱口味，結果炒來炒去都係波司登（3998）、亨得利（3389），連股王騰訊（700）都冇人吼，大市成交谷唔起，港交所（388）可繼續追沽。<br>市場氣氛甚差，滬港通啟動後，市場頓失方向，埋單計數再部署相當合理。正路資金避險的話，公用股應是首選，但兩電一煤全面轉弱，港鐵（066）、長建（1038）都乏力再上，究竟啲錢去咗邊？水務、醫藥股走勢尚可，但連光伏、風電、軍工股都散晒，地雷多到一街都係。<br>不過，據聞今年基金揩大鑊者眾，臨近年尾點都要追數，輸少當贏。未來一個月，低殘板塊有機來個技術反彈，其中一個係頁岩氣股。望吓龍頭股安東油田（3337），6月初仲有6蚊，家陣得番1.42元，累積暴瀉76%，但MACD及RSI已現底背馳，成交亦反映沽壓漸消，可列入觀察名單，待崛起第一棍時追入，博一個20%反彈。<br><br>魏力<br> http://www.facebook.com/2012jason </p></body></html>