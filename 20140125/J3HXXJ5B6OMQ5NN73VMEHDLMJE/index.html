<html><header><meta charset="utf-8"><title>關仁隱事：「妙藥」霸道　辣㷫老細 - 關仁</title></header><body><h1>關仁隱事：「妙藥」霸道　辣㷫老細 - 關仁</h1><p>雖然「妙藥」𠵱家好紅，但有好多電影公司同導演都怕咗同佢合作，因為佢實在霸道得過份，一啲電影公司同關仁講，話同佢合作唔成，主要係因為佢嘅合約條件好唔合理，其中合約附帶條件係如果佢一家大小嚟探班，電影公司要提供埋頭等機票同住宿畀佢哋，而且唔係探一次。</p><p>被寸冇道德
</p><p>電影公司睇到咁嘅附帶條件，梗係火都嚟埋，鬧佢經理人話：「大佬呀！我請佢一個人拍戲箒 ！有乜理由佢一家大細嚟探班，要我畀埋頭等機票同住宿！咁樣真係冇辦法合作，係咁啦！」結果妙藥又得罪一個老細啦！<br>內地有個電影公司老細就話妙藥有太多唔合理嘅要求，又經常唔畀啲女主角同佢一齊宣傳， 連《妃傳》個女主角佢都睇唔起，個老細話妙藥一啲演員道德都冇，以後都唔會再搵呢啲演員拍戲，免得又要賠錢，又要受氣。 <br>撰文：關仁</p></body></html>