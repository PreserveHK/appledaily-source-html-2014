<html><header><meta charset="utf-8"><title>明哥阿詩街站投票「希望有真正普選」</title></header><body><h1>明哥阿詩街站投票<br>「希望有真正普選」</h1><p>【6.20-6.29投票】<br><br>和平佔中全民投票進行得如火如荼，演藝界人士連日自發呼籲投票，電子公投在大前日展開，實體投票則於昨日開始，兩種形式投票到29日止，黃耀明和何韻詩等歌影視代表昨日先後到街站投票。</p><p>明哥和阿詩昨晚6時到港大票站，明哥投票後說：「我哋同64萬港人一樣，希望要有真正普選。」有指公投沒法律效力，阿詩說：「呢個係合法囉，係一個表達民意嘅平台。」明哥續說：「如果係非法，應該𠵱家嚟拉我囉。」</p><p>「微博應反省」</p><p>明哥和黃偉文（Wyman）的微博前日遭河蟹，阿詩說：「我同佢共同進退，可能我哋習慣post一啲敏感嘢就被河蟹，但噚日成個被封口，我就好嬲，覺得好唔啱。」明哥說：「微博都應反省，原意係畀全世界人去玩，佢咁樣扼殺全世界嘅人。」<br>講到白皮書問題，明哥說：「我冇一頁一頁咁睇，佢好似話畀港人聽一國係一制，佢鍾意㩒邊個掣就邊個掣，國家權力係由公民組成，唔明點解人民冇權力。」阿詩力斥：「衝擊港人生活價值。」到晚上阿詩挑戰微博，把明哥的投票相貼上微博，有網民即留言已舉報。</p><p>陸駿光被罵</p><p>而有份實體投票的還有港版半澤直樹陸駿光，他昨日到尖沙嘴票站投票後，步出票站遭惡男爆粗，對於被罵「fxxk you」，陸駿光EQ甚高：「佢只係表達意見，但唔需要講粗口囉。香港自由已被剝奪得越來越犀利，我想爭取真普選，而非小圈子689人投票。」對於張松枝微博昨被河蟹，陸駿光說：「預咗啦，微博向來都係受管制。」</p><p>港視藝人麥子樂、人妻歌手鄧芷茵、吳彤、新進導演雲翔和陳偉成及女友尹蓁晞等則分別到港九不同票站投票，雲翔在銅鑼灣票站處男投票後嘲政府死不認錯。此外，Wyman昨日在Instagram貼上準備登記電子投票的手機相兼留言：「今天只做一件事。」<br>採訪：盧妹、譚倩宜、卓寶花<br>攝影：陳俊強</p><p>【我撐公投】網頁: <br> http://622popvote.appledaily.com <br></p></body></html>