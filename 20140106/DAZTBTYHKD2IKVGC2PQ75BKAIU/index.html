<html><header><meta charset="utf-8"><title>小鳳姐想幫Sammi證婚</title></header><body><h1>小鳳姐想幫Sammi證婚</h1><p>徐小鳳下月開演唱會，最近不時宣傳，昨日港台節目《舊日的足跡》播出她的訪問，提到演唱會邀請甚麼嘉賓？小鳳姐透露正邀請劉德華， 可會請一對新人許志安與鄭秀文（Sammi）？小鳳姐笑言：「當然求之不得，早幾年李克勤做我演唱會嘉賓，冇幾耐就結婚，我都有少少功勞，如果佢哋（安仔同Sammi）一齊嚟就開心，我會做證婚人。」</p><p>小鳳姐續說：「如果證實佢哋真係註咗冊，咁我要印定證書先，希望2014年佢哋帶畀香港市民多啲喜訊。」會否在演唱會中穿婚紗？小鳳姐笑言：「我件件衫都係婚紗，彩色嘅婚紗。」她還指自己有不少情人，只是不知對方有沒有情，又指從不多想愛情事。<br>撰文：胡比</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>