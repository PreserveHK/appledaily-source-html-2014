<html><header><meta charset="utf-8"><title>睇通世盃：「豬玀」信唔過必捧阿根廷 - 仙道彬</title></header><body><h1>睇通世盃：「豬玀」信唔過<br>必捧阿根廷 - 仙道彬</h1><p>在甚麼也強調科技的今天，足球算是異類，依然故我地以「足球就係咁㗎啦」來作藉口，拒絕重播等科技協助，難怪美國佬始終對足球嗤之以鼻，覺得入球既少，也毫不公平。因應巴西天氣，今次世盃加入了「飲水時間」，周日晚首次正式上演，看球證做出那個T字手勢，剎那間還以為是籃球的timeout，算是國際足協的創舉；結果雲高爾也乘時變陣，最後奇蹟晉級。</p><p>墨軍賽後炮轟球證，認為球隊繼對喀麥隆後再一次被「打劫」；而尾場的哥斯達黎加，也在球證睇漏希臘球員禁區內手球下，幾經辛苦才互射12碼晉級。國際足協貪污不絕，卻一直拒絕監管，亦對可協助球賽的新科技視若無睹，「鷹眼」講了十幾年才開始執行；其實只要有專人睇重播，透過耳機告知球證，比賽肯定會更為公平，也絕不會發生希臘森馬拉斯自己絆跌自己，卻獲得12碼的冤案。可惜含冤出局的波斯尼亞和科特迪瓦等，沒有發動國民上街，否則舉國百幾萬人抗議，那班包括白禮達在內的無能高層還不腳軟？<br>發完一輪牢騷，又是時候回到今晚的比賽。推介的荷蘭驚險過關，也再次印證進入淘汰賽，球隊多上半場不會輕舉妄動的真理；未計昨晚賽事，頭4場共9個入球，有6球是在下半場發生；至於半和則4佔其3，這些數據都有助投注，如買「大」至少等半場，轉至一球/球半左右才出擊；以及可先買「半和」，收錢再攻下半場等。</p><p>美國勝在團結</p><p>周二打頭陣的是美斯領軍的阿根廷，面對德國2隊瑞士。瑞士兵夠團結，可惜以被球迷笑為「豬玀」的佐羅統率的防線，絕難箝制美斯，而且阿軍循序漸進，慢慢上力，今分分鐘重演法國大炒瑞士一幕也不出奇；因阿軍需要一場勝仗，為球隊做勢。讓一球是嫌多，考慮瑞士後防極差，仍然博得過。尾場的比利時從分組賽所見，名大於實，球隊徒以質凌人，面對團結取勝的美國，最多只是五五波，今讓至半/一，必取下盤。<br>文：仙道彬</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>