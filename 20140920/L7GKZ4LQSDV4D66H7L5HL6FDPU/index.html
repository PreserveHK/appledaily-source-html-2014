<html><header><meta charset="utf-8"><title>iPhone6開賣群星試機周麗淇：有選擇困難</title></header><body><h1>iPhone6開賣群星試機<br>周麗淇：有選擇困難</h1><p>蘋果迷引頸以待的iPhone6及iPhone6 plus昨日開賣，多位名模、藝人出席在中環舉行的開賣活動，包括周汶錡、周麗淇、琦琦、馬詩慧、方力申及梁漢文，林青霞及袁詠儀更急不及待，在活動舉行前已到零售店取機。<br>iPhone今次同時推出4.7吋的iPhone6及5.5吋iPhone6 plus，分別有金、銀、太空灰3個顏色選擇，揀了金色iPhone6 plus的周汶錡表示：「之前未試過用大電話，覺得香檳金幾靚。」周麗淇昨日再三考慮選了銀色iPhone6 plus，她笑言：「有選擇困難，因為初初驚太大放唔入手袋。」問她會否跟男友用情侶色？她說無所謂，因為都會用手機殼，而且電話外表不重要。揀男友是否也不着重外表？她指一定不會以樣行先，靚仔靚女看得多都會厭，但又讚男友個樣貌不俗，感覺舒服。</p><p>先達人山人海</p><p>琦琦則揀了銀色iPhone6 plus，她說以後跟囡囡講視像電話可以看得更清楚，同是媽咪級的馬詩慧則選iPhone6，她說電話只用作打出打入，所以4.7吋好足夠。而選了太空灰iPhone6的方力申則表示：「我要跑步，太大好似帶咗個檔箭牌出街，所以揀4.7吋。」</p><p>此外，蘋果迷應昌佑有幸成為首批取機的用戶，購入金色iPhone6的他昨午到旺角先達打算買手機殼，驚見現場人山人海嚇了一跳。他在電話中說：「我想黐保護貼同買手機殼，嚟到先知咁多人，店員都話手機殼返咗3日貨，我係第一個買嘅人。」應昌佑笑言沿途都有人問他賣不賣手機，他也好奇問了炒價有9千幾元，但他就一定不會賣。<br>採訪、攝影：小米、林嘉慈</p><p>【名模藝人心頭好】</p><p>林青霞：iPhone6 plus　金色<br>周汶錡：iPhone6 plus　金色<br>周麗淇：iPhone6 plus　銀色<br>琦琦：iPhone6 plus　銀色<br>梁漢文：iPhone6 plus　太空灰<br>方力申：iPhone6　太空灰<br>馬詩慧：iPhone6　金色<br>袁詠儀：iPhone6　金色<br>應昌佑：iPhone6　金色</p></body></html>