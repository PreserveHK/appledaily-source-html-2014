<html><header><meta charset="utf-8"><title>求驗客手記：馬體會等百日終捧盃</title></header><body><h1>求驗客手記：<br>馬體會等百日終捧盃</h1><p>馬德里體育會喺上季力壓巴塞同皇馬勇奪西甲冠軍，不過佢哋要等成105日先至可以捧個西甲冠軍獎盃（上圖）。上季馬體會要等到煞科戰作客巴塞場波，賽和對手先確定聯賽封王，之後要等到上周六，新一季西甲第2輪聯賽先有馬體會主場比賽，等足過百日終於可以喺主場球迷面前威吓。</p><p>馬體會亦喺呢場比賽打開今季西甲勝利之門，迎戰升班馬伊巴由中堅祖奧米蘭達同埋前鋒文迪蘇傑各入一球，以2:1擊敗對手全取3分。教練施蒙尼早前俾足總重罰停賽8場，呢場波繼續冇得喺場邊親自督師，不過依然可以同球隊分享捧盃喜悅；但上季兩大冠軍功臣迪亞高哥斯達同泰拔高圖爾斯就已經去咗車路士，嚟唔到助興。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>