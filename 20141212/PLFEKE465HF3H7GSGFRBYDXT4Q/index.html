<html><header><meta charset="utf-8"><title>隔牆有耳：ifc睇5米高雪山加雜耍 - 李八方</title></header><body><h1>隔牆有耳：<br>ifc睇5米高雪山加雜耍 - 李八方</h1><p>如果覺得一般商場擺棵聖誕樹嘅聖誕裝置設計太平凡，今個聖誕不妨去國際金融中心商場（ifc）睇吓，事關係佢哋請咗澳洲知名建築事務所Elenberg Fraser嘅建築設計總監Igor Kebel，喺一樓中庭搭建大型室內建築藝術裝置、高達12米嘅JINGLE BAO。<br>呢個JINGLE BAO天幕型嘅外殼，樓高三層，喺冇其他輔助框架支撐下凌空豎立，挑戰建築極限，市民仲可以喺入面嘅觀賞平台，欣賞由澳洲3D視覺裝置藝術大師John Kerr設計嘅5米高「聖誕燈樂機動雪山」㖭。<br>今日起至26號，澳洲著名專業劇場團隊Angelis Creations仲會喺高空演出結合歌藝、舞蹈同空中雜耍表演嘅精采歌舞劇《一聽鍾情》，每場25分鐘嘅視聽享受，等住大家去親身感受。</p><p>《一聽鍾情》聖誕歌舞劇詳情</p><p>時　間：<br>12月12日至17日 12:45及18:30<br>12月19日至26日 12:45、16:00及18:30<br>地　點：<br>ifc商場一樓中庭<br>劇　長：<br>每場約25分鐘<br>註：12月18及22日暫停一天     <br>資料來源：ifc商場</p></body></html>