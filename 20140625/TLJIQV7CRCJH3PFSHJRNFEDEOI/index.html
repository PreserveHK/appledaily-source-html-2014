<html><header><meta charset="utf-8"><title>通宵睇波　長者也瘋狂</title></header><body><h1>通宵睇波　長者也瘋狂</h1><p>【本報訊】睇波從來不是年輕人專利，一群年邁的公公婆婆亦熱愛足球，81歲的陳婆婆不惜捱更抵夜追看今屆世界盃。年逾六旬的潘伯伯憶述，年輕時十分窮困，但為觀看賽事不惜爬上山坡，遠眺被遮掩一半的球場。他指長者睇波最煩要半夜3時起床，而觀看世界盃的月費亦造成財政負擔。聖雅各福群會特意為長者舉辦足球活動，讓他們感受世界盃狂熱。<br>記者：潘柏林<br><br>角球、十二碼、捧盃都是每屆世界盃扣人心弦的時刻，聖雅各福群會上周舉行《全民迎接世界盃》活動，讓公公婆婆重溫落場踢波感覺，81歲的陳婆婆利落射入「十二碼」，興奮得高舉雙手，猶如職業球員般跑向隊友相擁慶祝。舉辦活動的社工張海華指，很多長者熱愛足球，年輕時喜歡踢足球和觀賞球賽，「即使唔可以親自去巴西睇波，但係都想佢哋可以感受世界盃狂熱」。</p><p>熱情媲美年輕球迷</p><p>陳婆婆自言喜歡足球、籃球、跳高和跳遠等運動，即使年逾八旬，晚上亦會追看世界盃賽事，「睇咗好幾場，睇吓又瞓，瞓吓瞓吓又睇，好開心㗎。」每逢入球，她就會舉高雙手歡呼，熱情可與年輕球迷媲美。73歲的森哥指年輕時愛落街場踢足球，長大後因工作忙碌難繼續，但仍會追看世界盃賽事。他慨嘆年老後精神大不如前，只能早上重溫賽事精華「頂癮」。<br></p><p>60多歲的潘伯伯是足球狂迷，在50年代南巴大戰期間，為睇免費波不惜爬上山坡，遠距離觀看大球場賽事，但受角度所限只能看到半邊場地，一眾足迷仍然津津有味。他靠積蓄和子女家用生活，家中有裝有線足球頻道，每月要支付300多元月費，他指月費對退休的球迷是負擔，未有能力再購買無綫世界盃頻道，只能觀賞22場免費播放賽事。他憶述十多年前世界盃全部免費播放，電視台靠廣告已回本，他希望政府可資助長者觀看賽事。<br>社工張海華指長者退休後收入減少，睇波變成負擔，「好多老人家都係靠生果金、綜援維生，如果仲要畀幾百蚊睇收費足球台，對佢哋嚟講比較困難」。她認為在長者群體推廣足球，可以鼓勵他們多做運動。<br>另外，「築福香港」推出球迷月活動，各區共20個商場會招待弱勢社群觀賞賽事或參加足球活動。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>