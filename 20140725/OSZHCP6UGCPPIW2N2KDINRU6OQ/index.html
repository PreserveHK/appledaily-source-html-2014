<html><header><meta charset="utf-8"><title>王敏奕自認「低頭族」機不離手要同男友報到</title></header><body><h1>王敏奕自認「低頭族」<br>機不離手要同男友報到</h1><p>【動fun】今時今日，不少人行街、睇戲、工作、食飯……甚至睡覺前都機不離手，就連近期人氣急升的王敏奕（Venus）也不例外是一個低頭族！今日還相約動主播汶汶在一個國際護膚品牌活動上一起做眼部按摩！「我手機唔可以離身㗎！平時一有空檔嗰陣，就會拎部電話出嚟上吓網，臨瞓前熄晒燈都會玩多陣，同朋友傾吓計。」被問到會否跟男朋友報到，她就甜笑着答：「咁正常溝通一定會，都會同佢講吓今日做過乜！」平時要報到，收工要傳情，甜到呢……不過整天對着電子屏幕做「低頭族」，工作又愈來愈多，Venus自言都有輕微黑眼圈的問題，笑稱要找拯救隊救救熊貓眼。</p><p>以肉眼目測，Venus雙眼依然電力十足，魅力爆燈，不過還是測試一下比較隱陣。經測試後，果然發現Venus雙眼肌膚受損程度尚可，但需要開始預防一些眼部肌膚周圍的問題，在場專家即時教授如何按摩雙眼，以提升電眼watt數，Venus和汶汶當然即學即做！</p><p>事業愛情兼得意的Venus，日捱夜捱，難免捱壞靚樣，男朋友曾國祥又有心痛嗎？「都唔會嘅，佢明白呢一行係要做得夜。我就算做嘢幾攰都盡量keep住雙眼有神，因為對眼sharp啲成個人感覺都醒神啲！我自己好少搽Eye Cream，但係通常瞓前都會做吓眼部按摩，頭先專家幫我用電棒做眼部按摩，覺得好舒服，同埋啲電流經過皮膚嘅感覺好神奇，效果應該會比起就咁用手更有效。」又靚又勤力，難怪和男朋友曾國祥拍拖半年也甜到爆！<br><br>特約報道</p></body></html>