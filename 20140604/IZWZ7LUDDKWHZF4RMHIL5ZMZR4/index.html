<html><header><meta charset="utf-8"><title>Liddy母女互扶持度難關</title></header><body><h1>Liddy母女互扶持度難關</h1><p>李悅彤5歲跟父母由湖南來港生活，其父早年被搶劫傷手不能再做廚師，轉做中港貿易生意又失敗，Liddy中六畢業後於香港航空任空姐幫補家計，父母離異後更成為家中經濟支柱，是好女兒和好家姐，後經朋友介紹入行做模特兒，再輾轉擔任「Sing之天使」，上月與前經理人公司奧美思解約，據知要賠6位數贖身。</p><p>疼錫細妹擔起頭家</p><p>Sing之天使陳蕊蕊昨接受電話訪問，指Liddy是很顧家的女仔：「佢話係大女要承擔，所以佢好緊張工作，但冇聽佢講過爸爸，知佢同媽咪一齊住，佢好錫媽咪同細妹，感覺佢係一家人嘅支柱。我好擔心佢，send message佢未覆，希望佢OK！好在有媽咪喺身邊，佢係好堅強女仔，希望佢冇事。」「魔鬼胸」蔚雨芯和Liddy是同期新人，蔚雨芯在電話說：「佢係好開朗、樂觀女仔，佢好想出碟，不過同經理人公司合約問題，最後冇碟出，佢話冇我咁幸運！」</p><p>Liddy的前經理人Fanny則說：「佢好顧家，話要畀家用阿媽，知道佢父母分開咗。」上月初Liddy跟公司解約，據知要賠6位數贖身，兩年內分期還清款項，問到Liddy家中遭逢巨變，前經理人公司會否酌情處理？Fanny說：「之前收到第一期錢，第二期未有咁快到，點處理要公司決定，到時再考慮。𠵱家佢好大壓力，佢係細路女，自己作為前經理人都擔心佢，希望佢可以度過。」<br>採訪：皓騫</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp </p></body></html>