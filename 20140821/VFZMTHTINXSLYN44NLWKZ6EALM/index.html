<html><header><meta charset="utf-8"><title>一家三口行商場唐麗球慳家又溫馨</title></header><body><h1>一家三口行商場<br>唐麗球慳家又溫馨</h1><p>【九龍圓方】唐麗球（波波）與老公吳毅將結婚11年，感情恩愛如昔，生活作風低調，日前夫婦二人帶同10歲囡囡吳紫禧，一家三口到圓方行街，示範何謂節儉生活方式，沒有高檔酒店下午茶或進出名牌店，純粹從外張望櫥窗內的展品，以及和商場擺設裝飾公仔影相，當中沒花過一毛錢，但一家人仍然臉掛幸福笑容，果然滿足就是財富。</p><p>街坊裝自拍</p><p>日前下午3時許，波波和吳毅將一身街坊裝，帶同囡囡現身圓方商場，素顏波波T恤短褲打扮、手瓜起𦟌的老公與身材圓潤高大的囡囡一齊逛商場。一行三人經過一處，正擺設了多個動畫《超級無敵掌門狗》主角阿高造型雕塑的「全球最矚目藝術狗展」，就停步駐足在二樓從高觀看了好一會，繼而又行到去天際100的入口處，幾經研究，在票務處徘徊良久，似乎拿不定主意是否應購票入場，成人入場費168元，11歲以下小童也要118元，雖然囡囡還有個多月才滿11歲，不過三人使費就超過450元，再加上當日天氣欠佳，所以最終作出慳錢選擇，放棄入場，改到展品區與雕塑影合照。<br>波波拿着手機和囡囡玩自拍，又叫老公幫忙為她們影合照，吳毅將一臉笑容替妻女影相，之後囡囡要求影獨照，當囡囡擺甫士影完時，吳毅將似乎覺得囡囡甫士擺得不夠好，親身落場示範一次甫士動作叫囡囡跟着做，玩了一輪後便離開。<br>採訪、攝影：陳辰</p></body></html>