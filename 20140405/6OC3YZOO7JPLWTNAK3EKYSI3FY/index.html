<html><header><meta charset="utf-8"><title>懷孕3個月腰粗躉巨呂慧儀谷爆35E：好大負擔</title></header><body><h1>懷孕3個月腰粗躉巨<br>呂慧儀谷爆35E：好大負擔</h1><p>現年31歲的「長腳蟹」呂慧儀日前在微博宣佈懷孕3個月，與老公黃文迪榮升準蟹小B爸媽。呂慧儀昨陀住「蟹籽沙律」開工搵銀，谷奶、粗腰及巨躉現形，但她穿上5吋斗零踭，還坦言不習慣身材激變！上圍已急升兩cup到35E的她，更不禁大呻：「好大負擔！」</p><p>昨日是兒童節，呂慧儀與黃美棋在沙田出席商場的復活節活動，拖住小女孩出場的長腳蟹母愛氾濫，腳踏5吋斗零踭鞋的她，更大膽彎低身與小女孩合照，之後還與美棋BB親製兒童節禮物，長腳蟹俯身時，大晒強勁事業線。懷孕只3個月的她孕味極濃，肚也大得很快，有指其上圍由34C升至35E，司儀在台上問她親製甚麼禮物給BB？長腳蟹說：「包被。」但現場卻聽錯是包皮，令準媽咪尷尬大笑。其實包被是指包着BB的被仔，作用是模擬BB在母體內時獲得的安全感。</p><p>做「包被」被笑鹹濕</p><p>對於被取笑變鹹濕媽咪，長腳蟹笑說：「唔係呀，包被好正常！𠵱家可能轉數慢咗，豈有此理！」講到穿5吋高踭鞋，她坦言最緊要靚，老公黃文迪亦對她穿高踭鞋的技術有信心，基本上可穿高踭鞋追巴士，但現在當然不會，活動後亦換上平底鞋。老公因有工作而未有陪伴左右，會否很緊張擔心？長腳蟹說：「會呀！成日偷笑，洗緊碗都偷笑。」變了女王？她說：「少少女王，但聽講媽媽最好keep住做嘢，生個小寶寶先會勤奮，如果我太懶，又驚佢第時係大食懶，咁就慘喇！所以我唔可以停工，會適量照接活動工作，但拍劇就冇。」</p><p>長腳蟹表示懷孕後沒有不適或嘔吐，口味亦沒太大變化，只試過食得太飽而嘔。她又稱重了約10磅，問到上圍升cup多少？她即大呻：「最唔習慣呢樣嘢，平時唔覺得自己好勁，𠵱家覺得太勁！我第一件事要買過晒啲衫，好快就有變化，換咗兩個cup（指胸圍）。」那懷孕7、8個月時怎算？她說：「個sales話我會再大，即刻滴晒汗，𠵱家已經好有壓力，只想快啲回復原狀，唔使咁大，太大好大負擔！」<br>長腳蟹指生仔生女都冇所謂，最重要是BB健康：「女就我可以扮靚，仔就跟阿爸去玩，老公應該鍾意女仔，我驚仔會同佢爭波踢。」她表示預產期是9月，但未決定在哪裏生及是否開刀：「醫生話𠵱家冇咁多人爭床位，唔使咁早決定，如果個B太大一定開刀，順其自然。」是否有勇氣順產？她說：「OK嘅，女人點都要經歷吓。」</p><p>美棋BB緊身裙突圍 </p><p>至於美棋BB拍埋長腳蟹身邊，一高一矮，相映成趣，但美棋BB身材也不輸蝕，穿上緊身裙令上圍更big，更疑凸出底褲邊，她即尷尬說：「唔好咁啦……之前出trip食多咗，同埋呢幾日period，我會努力減。」她表示見到長腳蟹穿高踭鞋一步一驚心，但見她如此快樂，自己亦有衝動於30歲前生兩個小朋友。<br>採訪：溫敏芝</p></body></html>