<html><header><meta charset="utf-8"><title>中環在線：雅虎靚女CEO瞓過龍激嬲客戶 - 李華華</title></header><body><h1>中環在線：雅虎靚女CEO<br>瞓過龍激嬲客戶 - 李華華</h1><p>打工仔瞓過龍遲到驚俾老細鬧係人之常情，但如果老細自己遲到會點呢？<br>雅虎靚女行政總裁（CEO）邁耶（Marissa Mayer）上周六喺法國出席康城廣告節活動時，竟然因瞓過龍而錯過跟雅虎廣告客戶嘅飯局，對方認為佢唔多重視與廣告商嘅關係。<br>話說上周六晚，廣告巨頭IPG安排一個私人飯局，邀請邁耶同雅虎嘅幾個主要廣告大客見面，包括卡夫食品重組後嘅Mondelez、啤酒商MillerCoors，同埋希臘乳酪生產商Chobani等。<br>點知邁耶遲到兩粒鐘，做東嘅IPG CEO Michael Roth同埋其他幾個大客當然起身走人。爆料人話，邁耶承認佢係瞓過龍先遲大到。<br>雅虎發言人之後急急補鑊，話公司好重視跟IPG，同埋其他大客嘅合作關係，但就拒絕評論邁耶係咪瞓過龍。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>