<html><header><meta charset="utf-8"><title>不怕捱　走入男人堆上堂　港首個扎鐵女「無理想才覺辛苦」</title></header><body><h1>不怕捱　走入男人堆上堂　<br>港首個扎鐵女「無理想才覺辛苦」</h1><p>【本報訊】人稱「娣姐」的師奶仔陳火娣，是全港第一個扎鐵女學員，以39歲之齡，追逐埋藏20年的扎鐵夢，堅毅地克服了體能限制，在男人堆中贏得認同，她說：「冇目標、冇理想先會覺得辛苦，辛苦係睇心態，唔係工作。」這位中三畢業婦人所懂得的，強過不少大學生。<br>記者：龔蕙芝</p><p>20年前娣姐隨家人由江西移民來港，父親在家鄉是扎鐵判頭，「細細個成日跟阿爸去地盤，見到一塊爛地，變成一棟樓，好想參與其中」。來港後，陳父轉投飲食業，有一天突然慨嘆：「如果有仔女繼承（做扎鐵）就好。」娣姐的兩妹一弟都沒興趣，但扎鐵心願已植根在娣姐心中。當時19歲的娣姐「跟屋企人一齊做飲食，之後結婚生仔，要照顧家庭，環境唔許可去做（扎鐵）」。<br>娣姐有四個兒子，最年幼的只有5歲，去年大仔15歲時，娣姐覺得「係時候」了，「啲仔大咗（可互相照應），終於有機會可以行出嚟，做番啲我鍾意做嘅嘢」。<br></p><p>與同學搬260磅鋼筋
</p><p>相隔20年，娣姐重燃扎鐵夢，最先通知爸爸。陳父在聽筒另一端開心得不停說：「好呀！好呀！」難得老公和兒子都贊成，「啲仔仲話『好開心，我媽咪係個技術人員』」。<br>去年2月到建造業議會面試，「有得面試嗰刻係最興奮！」但面試後，等足九個月才正式開學，上課第一天，全個地盤只有娣姐一個女學徒，男同學耳語：「一個女人得唔得㗎？」娣姐亦心想：「點解得我一個女人？」那時才知道她是歷來第一個女扎鐵學員。<br>娣姐坦誠體能和看圖紙（扎鐵施工圖）是最大難關。「鋼筋屈扎班」學的，包括專屬鋼筋的切斷、屈曲、縛扎等，雖要用力氣，但對娣姐來說，最要命的是每天一小時練習搬鋼筋，「先係四個人一齊搬支260磅（鋼筋），慢慢減到三個人，如果一個人唔得會連累其他人」。5呎4吋高的娣姐，體重只有110磅，起初男同學也提出幫她分擔多點，遭她拒絕，「𠵱家幫我，即係害我，出去（地盤）都要自己做」。<br></p><p>回家有四子揼膊按腳
</p><p>每周五天半、每天八小時上學，初期娣姐每日都疲憊不堪，「但一返屋企，四個仔圍住你轉，一個幫你拎拖鞋、一個幫你揼膊頭、一個幫你鍊腳，又做埋家務，連老公都呷醋，諗諗吓就覺得『都唔係咁辛苦啫』！」娣姐甜甜地笑。<br>由飲食業轉做扎鐵，日薪由近300元跳到700元，娣姐不諱言薪金是吸引因素之一。但若純為薪金，不足以令她捱得過扎鐵的辛苦，「冇目標、冇理想先會覺得辛苦，辛苦係睇心態，唔係工作」、「興趣係大過乜！」儘管扎鐵要暴曬，她說：「曬唔死人。」要搬鋼筋，娣姐聳聳肩說：「辛苦就梗㗎啦，要完成心願就要付出。」<br>約五個月的訓練，至今已完成三分二。娣姐笑指皮膚黑了等如健康了，手臂亦結實不少，「以前抽袋餸覺得好重，𠵱家輕鬆咗」；初時擔心受男同學排斥，但至訓練中期，男同學已當娣姐不是女人，「連睇波、踢波都預埋我」。<br>行內是男人世界，又講人脈關係，但娣姐說：「我相信有表現，判頭會肯用我！」她將於3至4月接受工藝測試，通過後可取得俗稱「中工牌」正式成為扎鐵工，建造業議會將為學員尋找工作，並跟進就業情況。</p></body></html>