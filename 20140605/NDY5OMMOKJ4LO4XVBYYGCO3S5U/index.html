<html><header><meta charset="utf-8"><title>女神tea time：彭順要用護膚品 - Fifi</title></header><body><h1>女神tea time：彭順要用護膚品 - Fifi</h1><p>彭順偷嗒𡃁模，竟捲入槍殺案，由C1殺到入A1。咁離奇嘅劇情，相信神級編劇都諗唔到。呢幾日，好多人會話彭順執番身彩，但大家食花生嘅同時，最慘嘅一定係李心潔。坊間有句金句，「人妻最怕撞三件事，撞車、撞鬼、撞小三。」雖然話另一半偷食防不勝防，觀乎李心潔咁靚，彭順都要偷食。不過掉轉諗，如果女人太hea，想箍實對方就難上加難。<br>之前必瘦站（1830）CEO都話公司近一半客喺主婦，除咗湊仔，其餘時間就用嚟扮靚。加上而家啲女人咁忌「中女」呢個稱呼，30幾歲呢個「富貴女性」扮靚市場真係長做長有。公司早兩日公佈，向惠理配股籌1.1億元，佔擴大後已發行股本5.1%，資金用於新增設醫學美容部。目前韓風吹得咁行，而曉明Baby、劉愷威楊冪呢兩對神仙美眷，就算外表無限升級，仍密密有Job，證明市場受落，由此可見，醫學美容會漸成趨勢。必瘦站股價走勢強，各位務必密切留意破唔破到2.28元阻力，一破可衝。不過除咗女人市場外，男人美容市場都唔可以忽視。據Euromonitor數據，2013年全球男性護膚品市場為33億美元，當中亞太區佔65%；至於亞洲男士對美白面霜最有興趣。彭順呢期心情咁差，應該長期面燶燶，或者可以考慮吓做吓美白，再順手剃埋鬚，以後行出街都冇人認到。<br><br>Fifi<br> http://www.facebook.com/lovefrystock <br>本欄逢周二、四刊出</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>