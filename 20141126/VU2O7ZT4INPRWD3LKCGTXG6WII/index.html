<html><header><meta charset="utf-8"><title>求驗客手記：龍門派膠修頓失分</title></header><body><h1>求驗客手記：龍門派膠修頓失分</h1><p>連續4場聯賽全勝之餘又冇失波嘅修咸頓終於失波兼失分！喺星期一場英超，修咸頓作客阿士東維拉，佢哋嘅門將費沙科士打（中）突然派膠，喺上半場29分鐘衝出禁區，諗住清走維拉嘅長傳，點知佢踢空氣，俾對手嘅艾邦拉荷控低個波，推入禁區，輕鬆射入空門。好在修頓兩隻閘之後幫科士打補番隻鑊，等佢唔使做輸波罪人，左閘賴恩貝特蘭傳中，右閘尼達利基尼後上射入，幫球隊喺81分鐘追成1:1完場。雖然修頓仲排緊第2名，不過因為今仗失分佢哋已經喺聯賽榜落後緊車路士6分，而且佢哋嚟緊幾場聯賽會面對嚴峻挑戰，下場先主場對曼城，之後作客阿仙奴，最後仲要迎戰曼聯，一啲都唔易踢。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>