<html><header><meta charset="utf-8"><title>紅館講笑話　記掛金鐘抗爭黃子華為港人哭了</title></header><body><h1>紅館講笑話　記掛金鐘抗爭<br>黃子華為港人哭了</h1><p>【雨傘革命】一直希望帶給人歡笑的男神黃子華，前晚繼續佔領紅館開騷，但昨日網上瘋傳子華在台上「哭了！」指他談起雨傘革命時低頭哽咽道：「我哋香港人……係光！明！磊！落！」子華昨日受訪時承認為港事感觸良多。而何韻詩、黃耀明等亦無懼內地封殺，自組「文化界監察暴力行動組」（文化監暴）到金鐘紮營抗爭到底，希望政府能醒覺。</p><p>黃子華前晚在紅館舉行棟篤笑《唔黐線唔正常》，連日都有講到雨傘革命，更大談早前親到佔領地旺角切身體會，指港人勇敢，和平，善良，接下來我們的考驗，是智慧。前晚一場，黃子華繼續講佔中，講香港人的高尚情操，但適逢前晚有近十萬人因不滿林鄭月娥代表政府宣佈拒絕與學聯對話，身在紅館未能與港人一齊逼爆金鐘的子華，說到香港人的美麗一面時，一度哽咽，說不下去。當時子華謂：「可能到最後我哋乜嘢都得唔到，但係……我哋已經……已經向全世界……證明咗……我哋香港人……係光！明！磊！落！」中間停頓了三次，說不下去，又停下來，掩面低頭，全場鼓掌逾半分鐘。不少觀眾議論紛紛，說子華哭了，有看騷的觀眾在網上留言：「今晚子華好似想喊咁。」、「見到佢哽咽……我都忍唔住喊呀。」子華昨日接受本報電話訪問表示沒有喊，他說：「冇哽咽，不過咁多晚，噚晚好有深深感觸，嗰種感觸係由於香港人咁多年嚟，終於能夠光明磊落一次。」是否與林鄭有關？子華謂：「唔關事，我係對整件事嘅發生有深感觸。以後都唔會再咁激動，𠵱家唔係時候。」</p></body></html>