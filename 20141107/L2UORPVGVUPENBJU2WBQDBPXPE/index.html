<html><header><meta charset="utf-8"><title>求驗客手記：比拉希奴首晉大國腳</title></header><body><h1>求驗客手記：比拉希奴首晉大國腳</h1><p>英格蘭領隊鶴臣周四點兵，備戰月中主場對斯洛文尼亞嘅歐國外，同埋對蘇格蘭嘅友賽。大軍名單中，終於有西布朗嘅比拉希奴。呢位21歲新晉前鋒目前喺英超已經射入7球，而鶴臣就解釋唔係單單因為喺西布朗踢得好先揀佢，佢喺英軍U21嘅表現一樣有目共睹（圖）。除咗比拉希奴畀到人驚喜外，啱啱傷癒冇耐嘅禾確特，鶴臣一樣揀埋。雖然兵工廠領隊雲格早前已暗示鶴臣唔好掂禾仔，但似乎鶴臣就懶理，而卡域克同巴克里亦同樣喺克服傷患後獲重召。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>