<html><header><meta charset="utf-8"><title>Café店東休業遊行：官逼民反</title></header><body><h1>Café店東休業遊行：官逼民反</h1><p>【本報訊】澳門特首崔世安成功爭取澳門人團結起來，上街遊行人數衝破25年紀錄，連一向低調的小店商人都起來發聲。在澳門下環，一家咖啡室的年輕女店東，前日更加短暫休業加入遊行。她說：「今次個個都係發自內心，反對法案，可以話係官逼民反。」<br>Amore Café店東前日張貼告示表示，咖啡室當天休息半天，支持反「離補」法案遊行，希望市民為自己、為澳門發聲。良心小企業打破緘默，贏得澳門網民掌聲。該咖啡室由姓羅的80後姊妹創業，羅小姐對本報說，離補法案出發點有問題：「澳門好多問題，但係政府任何嘢都未做到，你憑乜嘢攞補償？」<br></p><p>「今次個個都係發自內心」
</p><p>羅小姐最氣憤的是特首任內豁免刑責的條文，「呢個特首唔係我哋選出嚟㗎喎！如果佢犯事貪污，我哋冇辦法推翻佢，點解仲要免刑責？」羅小姐表示，前日是她首次上街，「以前覺得唔緊要啦，個政府係咁㗎啦，但係越嚟越忍唔到，真係要出聲。今次個個都係發自內心，反對法案，可以話係官逼民反」。<br>自言本身也是租金飆升受害者的羅小姐批評，政府事前完全沒有諮詢，她要求當局要重新諮詢公眾，「崔世安唔係皇帝，離任補償用緊公帑吖嘛，雖然政府大部份稅收嚟自博彩業，但係澳門人唔係冇交稅㗎！」</p></body></html>