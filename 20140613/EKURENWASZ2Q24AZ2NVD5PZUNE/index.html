<html><header><meta charset="utf-8"><title>隔牆有耳：李卓人自己過父親節 - 李八方</title></header><body><h1>隔牆有耳：<br>李卓人自己過父親節 - 李八方</h1><p>星期日就係父親節，但李卓人嘅囡囡，就唔陪得佢過嘞，連佢太太娥姐都丟低佢，唔同佢慶祝。阿人話喎，佢喺美國讀書嘅囡囡已經畢咗業、而且學業有成，已經搵到嘢做，但囡囡唔係喺香港返工，事關佢去咗一間通訊社，仲被派咗去台灣做財經記者；工作要緊，所以星期日唔會專程返香港同佢慶祝父親節。至於太太鄧燕娥呢，咁啱去咗聯合國開會，星期日都唔喺香港，同囡囡一樣丟低佢一個。<br>不過，佢話當日一啲都唔會覺得寂寞喎，因為佢近日不但忙於搞毅行爭普選，星期日仲要全日陪住馬丁、陳日君樞機毅行，到時肯定好多人一齊陪佢過父親節，試問又點會孤伶伶呢？</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>