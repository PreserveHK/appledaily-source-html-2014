<html><header><meta charset="utf-8"><title>趣趣地：
菲臘仔冷對挑釁</title></header><body><h1>趣趣地：<br>
菲臘仔冷對挑釁</h1><p>有位曼城球迷（左）真無聊，搭火車時撞到前曼聯一隊教練菲臘尼維利（右），佢就走去狂寸菲臘仔：「恭喜你哋喎，上季咁勁，你同莫耶斯做得好呀！足球天才！曼城係聯賽冠軍！」佢仲一直拎住部手機，影住菲臘仔，等睇對方發嬲出醜。早前有報道話，前曼聯領隊莫耶斯俾人寸幾句，就喺酒吧打人，菲臘仔呢次好冷靜，理都冇理過呢個曼城球迷，繼續聽歌，EQ高過前老細好多！</p></body></html>