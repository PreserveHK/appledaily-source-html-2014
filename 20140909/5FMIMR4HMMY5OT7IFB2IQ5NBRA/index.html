<html><header><meta charset="utf-8"><title>【壹週刊】雲咸街『搭地鐵』美國餐廳得十款餸</title></header><body><h1>【壹週刊】雲咸街『搭地鐵』美國餐廳得十款餸</h1><p>【壹週刊】走過雲咸街，睇到一個地鐵站牌，正係美國紐約蘇豪區嘅Prince Street 站，餐廳盡頭是鐵門，不正就係地鐵門嗎？<br><br>Street Meat係由幾個曾居紐約的好友合開，而紐約近呢幾年興起Gourmet Foot Trucks，一架車只專注幾款美食，做得認真，但價錢就唔平喇！而Street Meat 亦持有同樣精神，全店只有十款食物，每一款都係心機之作，仲以地區命名，帶出當地特色。<br><br>Lobster Roll係美國經典嘅街頭小食，呢度以角市場Chelsea Market 命名。用軟腍嘅法式牛肉軟包，夾蟹肉蛋沙律，面層有原隻龍蝦鉗及蟹膏，滿口蟹肉甘香鮮甜，兩啖就食完。<br><br>Midtown Halal Chicken Bowl 用本地雞腿肉與香料慢煮兩小時，煎香再配上特製乳酪汁，下層為黃薑飯及生菜，賣相好似煲仔飯，充滿中東香料味。店內只設有十二個吧位，全開放式廚房，一邊吃一邊聞到香氣，值得一提係呢度冇得訂位，想食就要早啲去攞位喇！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>