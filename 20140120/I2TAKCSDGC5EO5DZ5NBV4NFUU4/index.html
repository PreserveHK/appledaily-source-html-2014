<html><header><meta charset="utf-8"><title>呂中豪傑：費查傳裸照惹醜聞 - 呂晨</title></header><body><h1>呂中豪傑：<br>費查傳裸照惹醜聞 - 呂晨</h1><p>球星上場唔錫身就話啫，場外都咁唔「錫身」亂送情慾照，真係令人髮指。近日新特蘭前鋒史提芬費查捲入桃色醜聞，俾「獵物」爆料指狂send裸照同裸片色誘。何謂「狂」？呢位1,200萬鎊（1.5億港元）身價嘅球星，向「獵物」自動獻身，send出超過70條影片加裸照！<br>據呢位未有透露大名嘅「受害者」表示，二人素未謀面，一切只係由費查follow佢Instagram開始，其後二人於一個名為Snapchat嘅社交網站互add，「獵物」嘅噩夢亦揭開咗序幕。而前者亦不知道費查是誰，到後來先得知對方係球星。<br>有鋪「裸癮」嘅費查經常性周末「犯案」，除裸照之外仲send過DIY影片，更要求對方回禮，都幾厚顏無恥。連呢位女士都話難以接受有球星向陌生人拋身，喺新特蘭作客4:1擊倒富咸嘅上周末英超，就收到超過70條裸片同裸照！吓？唔通贏波太high賣大包？<br>世風日下，裸聊已經唔係咩新鮮事，不過70呢個數字太驚人，球星真係有咁多精力咁得閒？<br>文：呂晨<br>以女性角度看球星新聞，唔用眉筆用原子筆寫低球壇百態！</p></body></html>