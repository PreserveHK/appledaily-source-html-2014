<html><header><meta charset="utf-8"><title>沒有《星星》的日子　失眠冇胃口點解救？</title></header><body><h1>沒有《星星》的日子　失眠冇胃口點解救？</h1><p>熱爆韓劇《來自星星的你》昨晚（2月27日）大結局，一眾劇迷如何排解「冇劇煲」的失落感？本身同樣是《星星》迷的精神科專科醫生李德誠，接受《蘋果》訪問時提醒一眾同好，若過份投入劇情、本身缺乏人生目標、及情緒有問題人士，可能會出現情緒困擾，建議星迷可轉煲新劇，又或翻睇以往集數，像戒毒般慢慢甩掉劇癮。<br>記者：伍雅謙</p><p>精神科專科醫生李德誠本身也是《星星》迷，他指不少人逢周四晚便上網搜尋新一集《星星》劇中文字幕版，充滿期待，「香港人呢幾年好少放工有期待」。若突然失去這份期待，有機會出現情緒困擾，「好似失戀咁，有樣嘢成日有得做，突然冇得做」。<br> <br>李德誠指，若過於投入劇情、平日又缺乏精神寄託，難以找到替代品、本身有情緒問題者，便容易陷入情緒困擾，「成日諗住（劇情），好似停唔到，冇嘢做就會諗，諗到轉牛角尖」。患者會充滿失落及空虛感、感到失去目標、沒有胃口甚至失眠，嚴重者更需向精神科醫生求助。<br> <br>他又提到，若《星星》結局過於傷感，偏離大眾期望，「（主角）真係要分開啦」，部份人亦會難以適應，特別是處境與劇情相似（譬如男女雙方要長時間分開等）、有情緒或感情問題人士，也容易出現情緒困擾；相反，大團圓結局令觀眾情緒波動較低。<br> <br>若要擺脫失落感及情緒困擾，李德誠教大家可以轉煲新劇，或者重追該劇其他集數、改看主角演出的其他劇集、以及從事與劇集相關活動等，「搵啲有睇嘅朋友分析下劇情、鬥念對白、扮識韓文都會好？」，慢慢便可像戒毒般，減低對該劇的沉迷。不過，若另尋興趣，他就認為效果不彰，「唔煲劇去打羽毛球，未必有幫助」。<br> <br>中《星星》毒徵狀︰<br>1.充滿失落及空虛感<br>2.無法自控地幻想劇情<br>3.冇劇煲會「周身唔安樂」<br>4.冇胃口<br>5.失去目標<br>6.嚴重會導致失眠<br> <br>解《星星》毒方法︰<br>1.煲新劇<br>2.翻睇以往集數<br>3.轉煲主角演出的其他劇集<br>4.與朋友討論劇情<br>5.和劇友鬥背劇中對白<br>6.進行與劇情相關活動（如：吃炸雞）</p></body></html>