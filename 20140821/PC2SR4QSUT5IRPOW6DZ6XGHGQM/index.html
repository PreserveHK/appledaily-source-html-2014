<html><header><meta charset="utf-8"><title>聯署是談判策略　兼防有人離隊</title></header><body><h1>聯署是談判策略　兼防有人離隊</h1><p>【拆局】<br>今次泛民與京官面談政改，各黨均小心謹慎，既不能太過企硬，談判未開始就拉倒，也不能令外界覺得泛民放棄立場，更重要是保持各黨「共同進退」。有泛民表示，昨日他們聯署否決不符合國際標準政改方案，是針對北京的談判策略，「既不企硬非公民提名不可，但表明唔接受假普選，最重要係防止有人離隊」。</p><p>不提公提為談判留空間</p><p>該泛民中人指，一旦進入談判皆段，「泛民團結、共同進退、唔好自己人打自己人先最重要」，泛民也明白，「太硬就冇得傾，太軟就俾人砌」，故要步步為營，「行錯半步都唔得」。就以昨日泛民聯署否決不符合國際標準政改方案為例，一方面不提公民提名，「為談判留一啲空間」，但另一方面堅持要符合國際標準政改方案，「呢個符合上次全民投票民意訴求，好難話泛民妥協」。<br>更重要是聯署有綑綁作用，令泛民各黨共同進退，沒有人會「離隊」，「只要方案符合國際標準，泛民就支持，冇得有人話唔係公民提名，自己走去投反對票；同樣只要不符合國際標準，就一定要否決，否則就係出賣市民」。<br>《蘋果》記者</p></body></html>