<html><header><meta charset="utf-8"><title>體壇拾趣：中國花滑組合搶牌啦</title></header><body><h1>體壇拾趣：<br>中國花滑組合搶牌啦</h1><p>中國繼日前喺男子1,500米短道速滑憑韓天宇得銀牌，攞咗今屆索契冬奧第一面獎牌後，另一奪牌希望龐清同佟健，就會喺周三花樣滑冰雙人滑出擊。4年前嘅溫哥華冬奧，中國憑申雪同趙宏博實現花滑奧運金牌「零的突破」，今次就要靠晒玩埋冬奧就會退役嘅老將龐清同佟健嘞。至於中國另一對組合彭程（右）同張昊（左），之前喺團體賽表現都唔錯，隨時成為呢個賽事嘅黑馬。另外，邊個係今屆嘅多金王仲未知，但邊個係地獄黑仔王就肯定係美國嘅雪橇選手奎因！繼上周六因門鎖老化而被困選手村浴室，佢喺星期一又被困，今次仲要同埋隊友基寧咸及基斯一齊困𨋢！佢事後喺twitter度話：「我又被困呀！講都冇人信。」（高清翡翠及無綫網絡13台今日4:30pm起直播）</p></body></html>