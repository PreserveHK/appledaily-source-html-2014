<html><header><meta charset="utf-8"><title>F1俄羅斯站︰平治包Q提早封王</title></header><body><h1>F1俄羅斯站︰<br>平治包Q提早封王</h1><p>F1周日舉行咗俄羅斯站賽事，平治再次包Q，16個分站入面已經贏咗13站咁多，提早3站成功贏到車隊榜冠軍，打破紅牛近年壟斷。今次嘅劇情發展就比之前峯迴路轉得多，咸姆頓輕鬆由頭帶到落尾，以1小時31分50秒744衝線，而羅斯保一開始就犯錯，被逼換車軚搞到大落後，雖然慢慢追番上去，最終亦以第2名過終點，喺俄羅斯總統普京手上接過亞軍獎座。最勁嘅係，意外提早換咗第1次軚，羅斯保餘下嘅52圈再冇換過軚，咁都捱到衝線都可算係奇蹟。</p><p>黑帝車手榜反超前</p><p>而車手榜嘅競爭亦都進入白熱化階段，咸姆頓連贏4站之後，唔經唔覺儲埋291分，反超前有274分嘅羅斯保；嚟緊11月嘅最後3站，唔睇實走寶喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>