<html><header><meta charset="utf-8"><title>隔牆有耳：施榮恆孖港姐打高球 - 李八方</title></header><body><h1>隔牆有耳：<br>施榮恆孖港姐打高球 - 李八方</h1><p>東華三院一年一度嘅高爾夫球慈善大賽，10月10號至11號喺東莞觀瀾湖舉行，善長捐出5萬蚊就可以派員參賽，所有善款扣除行政費，全數用喺「活得自在」安老服務，協助有需要嘅長者安排善終同處理遺願等服務。<br>活動噚日舉行記招，應屆港姐夥拍東華主席施榮恆（Ivan）即席露兩手，喺模擬球賽打番兩桿做宣傳。着住窄身裙加高踭鞋打golf？大家可以想像，三位港姐當然姿態勝於實際啦！原來Ivan以前喺筲箕灣搞過高爾夫球練習場，後來政府收地，被迫摺埋，而佢本人就唔係好識打golf，因為冇時間練習喎！今次為咗呢個慈善賽，都專登去拜師學藝。</p></body></html>