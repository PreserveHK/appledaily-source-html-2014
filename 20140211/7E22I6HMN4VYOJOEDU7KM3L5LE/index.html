<html><header><meta charset="utf-8"><title>80後設網站助怕醜仔求愛</title></header><body><h1>80後設網站助怕醜仔求愛</h1><p>【記者潘婉玲報道】今時今日，年輕一代望電腦多過望人，交談靠短訊，連示愛也要靠網絡，兩位80後Phoenix和James創立示愛網站，為怕醜仔們發聲，「你願意當我的女朋友嗎？」情人節將至，你會考慮此方法示愛嗎？<br></p><p>非搞配對  不包成功
</p><p>網上示愛，聽起來很「毒」，「個個都送花送手袋飾物，冇乜人做過，份禮物都比較馨香！」溫學文（Phoenix）與拍檔王藝彬（James）創立的示愛網站，不送鮮花改送link，於香港可說絕無僅有。網站並非搞配對，網址及內容均為客人度身打造，收費從幾千至一萬，視乎內容而定，「我哋整過一個網頁，個女仔click到入去，要答幾條問題，到最後會問佢：『如果係邊個邊個，有冇興趣做佢女朋友？』願唔願意，都會e-mail話畀個男仔知」。示愛靠網站，宣判靠電郵，結果，女方答了「我願意」，得咗！<br>服務不包成功，正如媒人不包生仔，「有個客問係咪包成功？唔成功會唔會平啲？」但不成功包安慰，也算是貼心的售後服務，「可能呢一刻唔OK啫，之後做多少少可能得嘅」。<br>除了示愛，也有客人找他們協助箍煲，Phoenix憶述：「個男仔眼泛淚光，原來佢做錯事得罪咗女朋友，想拍段片、整個網頁畀女朋友say sorry。」今年，西方情人節遇着元宵佳節，公司正替一位顧客製作結婚周年網站，作為給太太的禮物。<br>從IT人變成愛情推手，他們否認戀愛經驗豐富，兩人均28歲，三年前碩士畢業後，創立IT公司替客人寫網頁、網上宣傳，開業頭半年，月入僅幾百至幾千，窮得一碗飯兩份分。三年過去，客戶已有中電、明愛、理工大學等，去年更替的士台推出電召App，業績上揚，堅持終成功。</p></body></html>