<html><header><meta charset="utf-8"><title>隔牆有耳：官媒「洩密」CY冇得留低 - 李八方</title></header><body><h1>隔牆有耳：<br>官媒「洩密」CY冇得留低 - 李八方</h1><p>雖然689好想參加下屆特首普選，但係最終阿爺畀唔畀係另一回事。被視為官方喉舌嘅新華社，原來喺上周三689公佈施政報告時出咗篇稿，想689下台嘅人睇到應該會好開心，因為似乎洩露689下屆冇得選嘅玄機，信不信由你。<br>呢篇稿冇乜人注意，皆因係新華社嘅英文稿件，原文係咁寫：「CY Leung delivered Wednesday morning a policy address to the city's lawmakers and the citizens amid an ongoing public debate on procedures to elect his successor by universal suffrage in 2017.」新華社嘅中文版就冇類似字眼。<br>呢句中文意思係：「正當坊間不斷討論如何透過2017年普選，以選出梁振英繼任人時，梁振英於星期三上午向立法會和公眾發表施政報告」。八方一睇到「his successor（梁振英的繼任人）」，眼都凸埋，咁講法，唔通下屆特首一定唔係梁振英？</p></body></html>