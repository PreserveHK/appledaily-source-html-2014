<html><header><meta charset="utf-8"><title>Startup先儲經驗人脈</title></header><body><h1>Startup先儲經驗人脈</h1><p>【本報訊】香港社會上流性越來越低，不少年輕人都希望靠科網創業（Startup）闖出一片天地。Wes提醒有意創業的年輕人，Startup的最核心價值，是解決一些世界上未被前人解決過的問題。<br>他以燒味飯為例，「好似你新開一間燒味店，解決咗附近市民一日三餐嘅需要。但咁樣唔係Startup。Startup係你賣嘅燒味飯時，食一餐等於食三餐，解決你一日要食三次飯嘅需要」。<br>創業最大難題是甚麼，Wes笑言：「太多，日日都有！」建議年輕人應先工作一段時間，累積社會經驗和人際網絡，鍛煉解決問題的能力才創業，成功機會才較大。</p><p>指年輕人缺國際視野
</p><p>他認為，在香港搞Startup的機會相比外國多很多，「先係稅率低，同時又背靠世界工廠，有好多貨都可以喺大陸用低價錢買入」。他說香港有很多人靠網絡世界發達，只是他們十分低調。<br>他又指出，現在有不少人「將成條鴨寮街嘅大陸電子產品放上網站同時放上eBay賣，更有不少人直接將大陸嘅淘寶店成間譯做英文放上eBay，一年間搵成幾千萬，只係有好多人都唔知佢哋嘅存在」。<br>他指，香港年輕人搞Startup的最大障礙是缺乏國際視野，「香港年輕人可能清楚港視劇集播緊乜，但外國年輕人𠵱家追緊Game of Thrones、流行緊乜就好多人都唔知」。<br>Wes說，只有了解外國人的潮流文化，才能真正掌握到外地市場的需求，一個成功的Startup，「國際視野唔只係其中一項成功條件，而係一個Must。互聯網已經提供咗一個方便途徑畀大家輕易接觸外面嘅世界，係冇藉口話接觸唔到，只係你自己想唔想接觸」。</p></body></html>