<html><header><meta charset="utf-8"><title>蔚雨芯爆有份拍《美人魚》</title></header><body><h1>蔚雨芯爆有份拍《美人魚》</h1><p>周星馳早前在深圳大搞《美人魚》選角大賽，香港區4位代表中只有蔚雨芯（Rainky）「得個吉」，未能爭入最後6名，連「寸嘴Barbie」夏尉喻都有「大膽才藝獎」，Rainky坦言有點失望，她說：「因為好多人對我有期望，但唔緊要，當係一個騷，其實我都唔知輸啲乜嘢？可能唔夠集中，要中港兩邊飛趕拍劇。」<br>但Rainky自爆星爺已預她演出，她說：「其實當晚喺台上，成班女仔圍圈，星爺企中間，佢第一個行埋我度同我握手同我講辛苦晒，會預我演出；佢係口頭承諾，我當係㗎！」有傳星爺為招攬入選的女仔加入其星輝公司，相對已有經理人合約的港星較輸蝕，Rainky說：「好多內地女仔冇合約在身，但我喺香港有經理人公司，拍戲合作冇問題，但唔會轉合約。」<br>採訪：嵐山<br>攝影：沈健程<br>服裝：MS.Clothing</p></body></html>