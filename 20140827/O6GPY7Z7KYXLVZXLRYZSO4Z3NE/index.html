<html><header><meta charset="utf-8"><title>【壹週刊】黃竹坑唯一天台吧　賞270度好風光</title></header><body><h1>【壹週刊】黃竹坑唯一天台吧　賞270度好風光</h1><p>【壹週刊】擁有全酒店最正景觀，必然係黃竹坑唯一一間天台酒吧ABOVE。<br><br>室內面積唔大，走出露台，別浪費呢度270度嘅好風光。酒店位置得天獨厚，幾乎睇唔到工業大廈，眼前只有商廈One lsland South、海咩公司、興建中嘅南港島線，盡顯最美好一面。<br><br>十多款自家設計嘅雞尾酒亦充滿特色，口味偏清新，多用新鮮生果及香草，味道天然。呢杯Gusto 檸檬伏特加加入西芹味苦艾酒、青提子、薄荷及檸檬，以碎冰上，西芹味道其實唔突出，不過飲完喉嚨涼浸浸，好清新。<br><br>又試吓呢杯，鮮紅色來自天然雜莓而非色素糖漿，還有伏特加、橙酒、紫蘇及青檸，入口酸香，啖啖果肉。香港天台吧買少見少，難得仲要有開揚靚景而唔係對住高樓大廈，趁未被人攻陷，快啲上嚟happy hour吧。<br> <br>地址：香港仔黃竹坑道64號<br>Olovo Southside 23樓<br>營業時間：5pm-1am<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>