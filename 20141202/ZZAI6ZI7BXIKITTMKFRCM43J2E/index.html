<html><header><meta charset="utf-8"><title>【旅行住好啲】東京Hello Kitty主題房　賀40大壽</title></header><body><h1>【旅行住好啲】東京Hello Kitty主題房　賀40大壽</h1><p>聖誕諗好去邊未？Hello Kitty 這位倫敦小女孩剛過 40 歲生日，有無諗過趁聖誕兼日圓平去一去東京為佢賀壽？日本 Keio Plaza Hotel Tokyo 最近特意與 Sanrio 合作打造了兩個 Hello Kitty 主題房，全房從天花到牆紙再落地板，鋪天蓋地都是 Hello Kitty 個嘜頭。兩個主題房當然唔止印滿嘜頭咁簡單，兩房各有主題，"Kitty Town" 採 pop-art 風格，用繽粉色彩描繪 Kitty 放假去旅行；"Princess Kitty"則走高貴格調，大大個公主造型 Kitty 現身床頭，伴住客入睡。此外，酒店 Lobby Lounge 還配合主題推出 Hello Kitty 甜品 set，macaroons、曲奇、蘋果撻全部 Kitty 上身，讓 Kitty Fans 身心裏外完全投入 Hello Kitty 懷抱。不過，我只係擔心，面對 Kitty 造型曲奇，會唔會捨得放入口？</p><p>房價：每晚約 $2,643<br>網址： http://www.preferredhotelgroup.com  </p><p>記者：曾冠輝</p></body></html>