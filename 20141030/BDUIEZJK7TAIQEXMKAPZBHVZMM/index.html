<html><header><meta charset="utf-8"><title>體壇拾趣：南華傷埋陳七難搞</title></header><body><h1>體壇拾趣：南華傷埋陳七難搞</h1><p>南華前晚喺香港大球場，作季內首次主場大戰太陽飛馬，點知淨吞對手3蛋不特止，前鋒陳肇麒（陳七、右）更因傷退下火線。會方本來以為陳七左手甩骹，經檢驗後雖無大礙，但依然拉傷右腳大腿，未知要唞幾耐。少林寺開季3戰只得4分，教練楊正光話想爭標有增兵必要：「球隊今場大敗有唔少機會，只係欠埋門一腳。而球隊前線兵源確實比較緊張，當有傷兵就冇太多選擇，但增兵都要等明年1月轉會窗重開。」而目前喺澳洲養傷嘅翼鋒伊雲，下月初可以歸隊。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>