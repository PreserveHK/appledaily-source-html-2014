<html><header><meta charset="utf-8"><title>【壹週刊】【豪語錄】不堪回首　陸詩韻</title></header><body><h1>【壹週刊】【豪語錄】不堪回首　陸詩韻</h1><p>【壹週刊】吓？陸詩韻又話回歸娛樂圈，其實久不久就爆她出席富豪飯局、又話跟「佬」出埠，甚至讓傳媒登堂入室「分享」她臨海的二千呎匡湖居，可曾淡出過？<br><br>「○九年我就淡出幫爸爸搞製衣廠，自己又做貿易生意，但大家早已label咗我，將我放在釣金龜的位置。我最多一年出席一次公開活動，但大家總認為我無離開過。」<br><br>她努力解釋，力陳自己家境小康（全家住將軍澳居屋），不用搵老細云云，但事實是她曾被「大馬商人」騙財騙色，一心以為可疊埋心水上岸，點知遇上空心老倌，跟他合股的公司，年初更被銀行追討七十萬，陸詩韻要孭數上身，如今人財兩失弄到一團糟，當然要出番嚟撈吧！<br><br>「我夠食夠住，屋企又不是好等錢開飯，重投娛樂圈是因為這行多姿多采，可以接觸不同的人，我不是一個坐辦公室的人。」明白，畫公仔不用畫出腸，就由她這樣自圓其說。<br><br>其實陸詩韻對被騙的經歷不願講太多，但可問她的話題畢竟只有錢銀、男人，她的演藝人生最多是人肉伴遊、釣金龜，正如她說︰「我都三十三歲，我又無做錯，又冇乜唔見得光，你可以寫我什麼？」係喎，我仲可問咩？<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁<br> http://nextplus.nextmedia.com/  </p></body></html>