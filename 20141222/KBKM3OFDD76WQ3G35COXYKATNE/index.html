<html><header><meta charset="utf-8"><title>【壹週刊】9蚊素下午茶　嚴選素材大愛助基層</title></header><body><h1>【壹週刊】9蚊素下午茶　嚴選素材大愛助基層</h1><p>【壹週刊】觀塘工業區新開素食餐廳「一心素食」，佔地差不多二千呎，素食來說實在少有。負責人是兩兄弟大細吳生，哥哥本身經營火鍋店，而細佬本是典型炒樓至上的香港人。細佬機緣下認識高僧，一段神奇經歷後，決定昄依信佛。「第一次見師傅，佢突然話我頭上有條三斤二両重的魚，恰恰我前一天就吃了一條重三斤二両的魚。動物被宰殺時會發出很多負能量、怨念，人吃後對身體亦不好。」於是推廣素食，為己也為人，賺錢唔再最重要，9蚊一碗湯麵，區內公公婆婆也受惠。哥哥更打算逐步淡出火鍋店，專心搞素食。<br><br>餐廳菜式全不加五辛，幾經轉折先搵到個肯花心思，不加蒜、洋葱都煮得好食的西廚。試食過番茄炒意粉，鮮味開胃，意粉偏硬但有質感。「意粉我地專登揀冇蛋成份，純素朋友都食到。但餐廳無避可會用到牛奶和芝士，始終要照顧初嘗試吃素的人，一下子太dry未必人人接受，但我哋會揀不用殺牛才做到的芝士。」<br><br>細吳生發現好多所謂素食材料，竟然添加肉類成份的增味劑。「增味劑通常以數字作代號，我上網查清晒以免被騙。我亦會向信譽好的商店拎貨，如本地『甘薯葉』素材店，佢地親自到過入貨當地了解，食得更安心。」<br><br>一心素食<br>地址：觀塘鴻圖道30號鴻圖樓3樓<br>電話：2494 9492<br>營業時間：7am-10pm<br><br>iPhone版下載：<br>  http://goo.gl/1SDaWF <br><br> Android版下載：<br>  http://goo.gl/xfQS8D <br><br> 壹週Plus網頁<br>  http://nextplus.nextmedia.com/ </p></body></html>