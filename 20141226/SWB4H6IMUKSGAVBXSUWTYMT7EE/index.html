<html><header><meta charset="utf-8"><title>求驗客手記：尼馬染白鬚夠應節</title></header><body><h1>求驗客手記：尼馬染白鬚夠應節</h1><p>大家做咗啲咩迎接聖誕節呢？巴西球星尼馬就一於轉個新形象，染白咗啲鬚，唔通想扮聖誕老人？尼馬喺平安夜放咗張自拍上instagram（圖），祝大家聖誕快樂。我求大俠噚日已經見到成70萬人like咗。西甲歇冬後，尼馬就返咗巴西過節，但佢呢幾日頻頻出席慈善活動，星期一先踢場表演賽，晒吓球技，星期二就出席一座社區中心嘅落成儀式。個中心係以尼馬個名命名，佢呢日帶埋囝囝盧卡一齊嚟，仲喺台上大展歌喉。球星放假，但經理人同球會高層就冇得唞喇，尼馬嘅經理人就同巴塞傾緊新約。西班牙傳媒披露，尼馬喺巴塞過得好開心，原則上同意續約至2020年，合約都準備好，萬事俱備，只差尼馬個簽名。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>