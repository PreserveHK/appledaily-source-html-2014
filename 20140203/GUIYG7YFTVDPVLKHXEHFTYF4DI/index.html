<html><header><meta charset="utf-8"><title>體壇拾趣：KD手軟雷霆負巫師</title></header><body><h1>體壇拾趣：<br>KD手軟雷霆負巫師</h1><p>雷霆嘅杜蘭特（圖右）早前連續12場得分達30分以上，真係威到爆，不過自從對網隊只入26分而斷纜後，連帶雷霆嘅聲勢都沉寂咗，上星期六作客巫師，結果輸81:96。KD雖然射入全隊最高嘅26分，但6次投射3分波，全部都唔入，似乎真係有啲手軟，風頭俾巫師控衞禾爾搶晒，佢攞到17分同15次助攻嘅「雙雙」成績，帶領巫師贏波後，喺東岸升上第5。</p></body></html>