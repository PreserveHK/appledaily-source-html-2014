<html><header><meta charset="utf-8"><title>中環在線WhatsApp創辦人：上市麻煩過賣盤 - 李華華</title></header><body><h1>中環在線<br>WhatsApp創辦人：上市麻煩過賣盤 - 李華華</h1><p>即時通訊應用程式WhatsApp早前獲facebook（fb）以190億美元天價收購，聯合創辦人Brian Acton近日大談對呢單刁嘅感想，指如果安排公司上市嘅話，起碼要花18個月時間，仲要通過大量審批、核數，過程繁複，𠵱家賣畀fb，只係講緊6個月。識得揀，當然選擇賣畀人啦。<br>Brian出席美國史丹福大學舉行嘅StartX講座時話，自己都係鍾意製作產品同埋服務，多過搞上市。佢見到另一個通訊應用程式LINE喺亞洲十分流行，用家可以用好多公仔表達情感，不過佢哋始終想提供啲比較全球通行嘅服務，WhatsApp喺中東、拉丁美洲、南美都好多人用，雖然亞洲差少少，但係香港同新加坡都有好多人捧場。</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>