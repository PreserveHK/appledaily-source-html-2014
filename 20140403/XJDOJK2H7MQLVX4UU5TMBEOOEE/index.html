<html><header><meta charset="utf-8"><title>四大天王為張耀榮扶靈</title></header><body><h1>四大天王為張耀榮扶靈</h1><p>【張耀榮逝世之難忘恩情】演唱會之父張耀榮日前心臟病突然去世，享年82歲，暫定於本月18及19日，假世界殯儀館舉行喪禮，並以道教儀式進行。據悉扶靈名單包括有四大天王，治喪委員會已正式向張學友、劉德華、郭富城和黎明發出邀請。<br>張耀榮生前曾經為四大天王在紅館舉行過多次個人演唱會，跟四人交情不淺，故當治喪委員會向他們發出邀請，學友、城城和華仔都有出席意願，不過城城和華仔都在內地忙於拍戲，他們必須向戲組請假一天才能回港扶靈，至於性格越來越低調和孤僻的黎明尚未回覆。</p><p>申請紅館路祭</p><p>另外出殯當日張家打算申請讓靈車到紅館路祭，現正等候紅館方面回覆。張耀榮女兒張麗芳昨日接受電話訪問，被問到是否已邀請四大天王扶靈？她說：「爸爸生前唔止做娛樂生意，生意上仲有好多朋友，所以𠵱家扶靈名單有成20人可以選擇，咁四大天王絕對有機會幫爸爸扶靈，據我所知佢哋幾位都好有心，會盡量度期出席喪禮，但最終會唔會係扶靈名單成員，我諗要治喪委員會開晒會研究後先可以公佈出嚟，等下個禮拜應該可以落實啦！」</p><p>城城請假返港</p><p>四大天王之中，以郭富城與張耀榮感情最好，故城城一早已表明會從北京趕回港出席喪禮，昨日其經理人小美回應說：「城城𠵱家喺北京拍緊戲，佢知張生過身消息就一直好唔開心，佢話如果受到邀請，十分樂意為張生扶靈，作為晚輩表達一份心意同敬意。我𠵱家努力同電影嗰邊度期，會盡力安排城城返港。」至於華仔能否度期出席，其公司高層陳佩華昨日表示：「張生嘅家人係接觸過我哋，但係華仔𠵱家身在內地拍戲。」另外，學友和黎明方面發言人均表示要先了解。<br>採訪：鍾國仁 </p></body></html>