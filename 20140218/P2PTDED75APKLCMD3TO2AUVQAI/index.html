<html><header><meta charset="utf-8"><title>花絮：韋伯鬧爆麥利摩亞</title></header><body><h1>花絮：<br>韋伯鬧爆麥利摩亞</h1><p>帝王小將麥利摩亞入樽賽搵奧尼爾幫手，搞到俾人鬧！心水清球迷都記得，02年西岸決賽，湖人靠「黑哨」淘汰帝王，當時奧尼爾就係紫金兵團主力之一，雖然時至今日，奧尼爾已擁有帝王小量股份，不過名宿韋伯（右）日前同完舊隊友史杜阿高域合照後，就鬧麥利摩亞忘本，唔記得自己係帝王人喎！</p></body></html>