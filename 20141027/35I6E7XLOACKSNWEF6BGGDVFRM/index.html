<html><header><meta charset="utf-8"><title>戴耀廷：曾經崩潰自閉</title></header><body><h1>戴耀廷：曾經崩潰自閉</h1><p>【本報訊】去年1月拋出「佔領中環」公民抗命概念的和平佔中發起人戴耀廷，見證着佔中由構思到落實。回顧這一個月，戴耀廷形容自己每日都有如坐過山車，起跌不定，情緒一度衝進黑暗角落。擅於寫文、思考的戴耀廷透露，在佔領期間一度疑似患上自閉症，思緒紊亂，不想見人，也不願談話。<br>戴耀廷以「起起伏伏」形容自己當下的心情。運動每一次碰到黑暗與絕望，不遠處卻遇見光明與感動，情緒波動避免不了：「成個過程，好似過山車，每一日都係過緊一種今日唔知聽日事嘅感覺，同我與過去咁多年生活好不同，尤其我呢啲離地中產」。<br>9.28下午，警方封鎖由海富中心通往政府總部的天橋，意圖孤立佔領人士，大批市民按捺不住，衝出馬路，人海崩堤，戴耀廷與另一位佔中發起人陳健民走到干諾道中、夏愨道，望着那個「走嚟幫拖」的人海，戴耀廷目瞪口呆：「嗰刻令我記得《聖經》記載啲人出紅海嗰一下，過往冇人會殺出馬路，但係嗰下有少少出紅海嘅感覺，冇諗過咁多人。」</p><p>撤退與否由佔領者決定
</p><p>那晚人太多，警方無法清場，戴耀廷與數以千計的市民仰望夜空，睡在金鐘，天色一亮，他與陳日君樞機走到席地而睡的市民跟前，戴耀廷崩潰至由陳日君摟抱着：「嗰一幕唔係傷心……我行過望到市民、學生，佢哋好堅毅地守咗一晚，每一個人都好美麗。」令他感動的還有很多藝術創作、市民甘願在街頭露宿的畫面：「希望再有一個更感動嘅位，就係好多人會一齊去自首。」<br>10月初，政府擱置與學生對話，戴的情緒直插谷底：「對話終止咗嗰時，我自閉咗幾日，我匿埋自己喺個camp入面，唔想出嚟，諗唔通，嗰時我個人有少少自閉，嗰幾日唔想見人，唔想傾偈，坐喺度又想寫嘢又寫唔出，有少少腦閉塞。」可幸是戴耀廷在訪問中仍懂說笑，本要以柺杖輔助而行的他，更可應攝影師要求坐在地上，多得治療師親自來到金鐘替他療傷。<br>戴耀廷承認，過去一個月，佔中與學聯、學民在佔領運動上有齟齬，但這屬正常不過。他一邊會欣賞學生肯聽意見，也不時着自己想法不要太守舊：「一個20幾歲同50幾嘅人，想法一樣先會奇怪。」他指，政府、中央內部同樣有爭拗，但他相信，政府不會血腥清場，因為屆時要收拾的爛攤子，較以低度武力清場更大。<br>戴相信佔領運動不會無了期，而由佔中變成雨傘運動，佔中角色減弱中，如今運動變成由學生帶動、市民自發的一場民主運動，但他希望能共同進退。如何撤、何時撤。戴稱已不再是學聯、學民以及佔中三子的決定，還要視乎民間團體、泛民政黨以及佔領市民的意向。</p></body></html>