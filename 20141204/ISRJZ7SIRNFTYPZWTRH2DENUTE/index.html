<html><header><meta charset="utf-8"><title>求驗客手記：占士勁到癲老婆鼻變尖</title></header><body><h1>求驗客手記：占士勁到癲老婆鼻變尖</h1><p>皇家馬德里喺周二西班牙盃32強次回合賽事，主場迎戰丙組仔哥尼拿，就算冇C朗壓陣下都一樣夠殺，由「鐵人」占士洛迪古斯（J-Rod）梅開二度下以5:0大勝對手，兩回合計贏9:1晉級，亦將球會連勝紀錄刷新到17場。<br>J-Rod喺今季天價加盟皇馬，到𠵱家表現已經進入佳境。佢喺今場波正選上陣入兩球（圖），皇馬喺今季各項賽事一共23場波，場場都有佢份，1,732分鐘上陣時間亦係全隊之冠，仲堅過C朗。<br>J-Rod喺皇馬進一步受到認同，但佢老婆丹妮娜奧斯賓娜最近就受到質疑。事緣丹妮娜放咗張自拍照上網，網民發現佢個鼻突然尖晒，同幾個月前個豬膽鼻唔多似樣，結果惹起整容疑雲。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>