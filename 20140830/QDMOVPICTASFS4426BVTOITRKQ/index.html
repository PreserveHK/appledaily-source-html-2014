<html><header><meta charset="utf-8"><title>陳偉成揚言跪玻璃箍煲Yumi決絕：有乜事會報警</title></header><body><h1>陳偉成揚言跪玻璃箍煲<br>Yumi決絕：有乜事會報警</h1><p>周秀娜舊愛Avis（陳偉成）日前因在Instagram踢爆女友Yumi（尹蓁晞）有「小三」，更開名指一名韓國男模力追Yumi感不爽，結果齊齊發表分手宣言。事後聲稱做錯事的Avis，前晚趁女友從馬尼拉工作回港，單拖現身機場，更揚言跪玻璃箍煲，但Yumi拒絕接受，更表示若Avis再有行動，會報警處理。<br>自稱不甘淪為宣傳工具的Yumi，前晚步出機場禁區時，面燶燶地說：「我唔知會call咁多記者嚟，落咗機佢先同我講，所以冇心理準備！」堅稱決定分手的Yumi，被問到分手原因，她說：「唔想再俾佢利用任何嘢，好似今日咁樣，我做嘢已經好攰，突然間call咁多人過嚟，我唔明佢諗啲乜嘢，如果有心𠱁我，佢唔需要咁樣做。」</p><p>「我𠵱家自己住」
</p><p>Yumi續說：「之前已經想分手，有好多原因，但係我唔想再講人壞話，性格唔夾，冇任何第三者關係。」<br>當Yumi聽到Avis打算跪玻璃箍煲時，她冷笑地說：「希望佢快啲返屋企，離開呢度，大家唔適合，唔想再回應，想注重我嘅事業。」至於會否與在場的Avis打招呼？她直言：「唔會，我call咗的士走，我𠵱家自己住！」全程企在暗角的Avis，只望着女友離去，最終未有上前，他說：「佢安全OK，唔想搞到咁大件事，唔係呢個時候。等大家冷靜吓！」對於女友反感放料，他說：「我唔知點解佢會咁樣諗，我發誓全部記者唔係我call，但係真係冇辦法。」</p><p>Yumi昨日在尖沙嘴出席活動時再被問分手一事：「好多朋友以為我哋耍花槍，我哋係真係分手，噚晚佢有send訊息畀我，我冇覆佢。」Yumi決絕地表示箍煲都不會接受，她說：「如果屋企有佢嘅嘢，會叫佢拎番走，唔想佢再騷擾自己同朋友，好想封鎖佢！」至於會否擔心Avis有下一步行動？Yumi竟然說：「唔擔心，有乜事會報警。」<br>採訪：王連連、溫敏芝<br>攝影：仇志德</p><p>【壹錘佔中】8月31日　5pm直播<br>壹錘定音:  http://hammerout.hk <br>和平佔中:  http://occupycentral.appledaily.com <br>YouTube:   http://bit.ly/occupycentral  </p></body></html>