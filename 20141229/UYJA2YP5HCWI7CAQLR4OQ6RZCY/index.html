<html><header><meta charset="utf-8"><title>求驗客手記：卡勞放假玩瑜伽</title></header><body><h1>求驗客手記：卡勞放假玩瑜伽</h1><p>呢排大部份歐洲聯賽歇冬，唔少球員都趁假期嘆吓，但以前踢車路士、家陣效力哈化柏林嘅沙洛文卡勞就好有上進心，去咗紐約進修，同女導師Caley Alyssa學瑜伽。瑜伽真係一門博大精深嘅運動，睇相就知，牛高馬大、成身肌肉嘅卡勞用腳撐起Caley嗰陣，面容扭曲，個樣仲辛苦過踢120分鐘。相反，Caley無論係撐起卡勞，定係喺卡勞腳上保持平衡，都神態自若，高手！瑜伽可以訓練身體柔韌性，對踢波都有幫助，好似傑斯學完瑜伽後，踢到40歲先收山，希望卡勞嚟緊都有進步！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>