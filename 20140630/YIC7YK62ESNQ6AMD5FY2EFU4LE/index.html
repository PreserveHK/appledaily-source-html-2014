<html><header><meta charset="utf-8"><title>中環在線：張化橋效應殺入新股？ - 李華華</title></header><body><h1>中環在線：<br>張化橋效應殺入新股？ - 李華華</h1><p>股民鍾情概念股，除咗國策同埋環保呢啲大主題之外，近年仲有「民企之父」張化橋概念股，事關近年張化橋話去邊間公司，嗰間公司嘅股價都有異動。呢輪多隻新股招股，張化橋就做咗綠葉製藥（2186）同埋依波路（1856）呢兩隻新股嘅獨董，唔知張化橋效應去唔去到新股度嘞。<br>睇番張化橋概念股走勢，佢舊年底話做中盈國金資源（766）企業管理顧問，中午消息一出，隻股即日最多彈升42%。<br>今年3月，奧思知（8325）宣佈做非執董年幾有嘅張化橋轉任主席，股價即日又一度大升17%。<br>張化橋嘅大名唔止識托高股價，當年佢宣佈唔做民生國際（938）行政總裁，亦拖低民生股價一成。<br>呢排多隻新股趕住喺6月底埋數前招股，避免要更新財務報表，花錢之餘仲可能拖遲上市進度，可惜呢期唔少新股掛牌後表現乏善足陣，投資者都係睇清楚比較好。</p><p>【7.1上街】 自己政府自己揀，直播7.1大遊行:<br> http://71.appledaily.com/  </p></body></html>