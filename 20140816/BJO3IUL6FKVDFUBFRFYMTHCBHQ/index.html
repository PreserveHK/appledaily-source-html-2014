<html><header><meta charset="utf-8"><title>隔牆有耳：史諾比妹妹首踏亞洲 - 李八方</title></header><body><h1>隔牆有耳：<br>史諾比妹妹首踏亞洲 - 李八方</h1><p>史諾比Snoopy呢期爆紅，周圍都見到佢嘅身影，因為《花生漫畫》65周年誕辰。但你又知唔知佢其實有八兄弟姊妹？其中Snoopy個妹妹Belle，最近就公開亮相，係佢首次去亞洲，以前未去過中國同香港㗎。<br>呢個5米高嘅巨型雕塑，畀人見到Belle其實幾乎同Snoopy一模一樣（聽講，佢哋八兄弟姊妹其實都差唔多樣），不過，細心啲睇，其實Belle嬌俏好多，頭戴紅色蝴蝶結，眼睫毛都長啲。<br>新鴻基地產租務總經理馮秀炎話，5米高嘅Belle、Snoopy，會同65隻細Snoopy，喺上海環貿廣場iapm商場嘅「史諾比花生漫畫65變變變藝術展」展出到10月19號。</p></body></html>