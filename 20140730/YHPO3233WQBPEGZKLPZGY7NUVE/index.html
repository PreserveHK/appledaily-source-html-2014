<html><header><meta charset="utf-8"><title>巴黎預支蜜月梁政珏啜冧鐵塔</title></header><body><h1>巴黎預支蜜月<br>梁政珏啜冧鐵塔</h1><p>現年33歲的梁政珏與「北海道牧場餐廳」老闆何思源（John）拍拖一年多，早前承認已接受男友求婚，會於今年當馬年新娘。二人日前結伴到法國旅行預支蜜月，除了在巴黎鐵塔下鬼馬留影，更於有「愛情橋」之稱的巴黎藝術橋（Pont des Arts）鎖上愛情鎖，寓意二人感情一定會長長久久。</p><p>放肆狂食</p><p>梁政珏與未婚夫拍拖一年多，仍然處於熱戀期，她亦經常在微博狂晒sweet合照，今次到法國，梁政珏當然不會放過與未婚夫狂影甜蜜照的機會，笑指梁政珏還未舉行婚宴，便如此心急預支蜜月，她說：「本來係去英國出席妹妹嘅畢業禮，咁男友可以放到假，咪就一齊飛咗去巴黎玩，周圍食嘢同影相。」梁政珏又笑言，旅行給自己放肆機會，回港後要開始地獄式減肥，回復最佳狀態拍婚紗照。</p><p>梁政珏早年與潮牌老闆兼設計師男友Eric Chu甩拖後，火速戀上現在的未婚夫John，且很早便說視對方為結婚對象。John多次向她求婚終於成功打動她，收下5卡藍寶石戒指答應成為何家婦。梁政珏透露，現正忙於尋找合適婚宴場地，希望先與雙方父母和親友舉行晚宴，之後再設宴與朋友狂歡，她說：「其實心目中都有啲心水，考慮清楚後會盡快落實，因為想遷就老人家喜好，所以好多方面都會諗仔細啲。」<br>採訪：卓寶花</p></body></html>