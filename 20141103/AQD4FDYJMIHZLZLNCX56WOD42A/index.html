<html><header><meta charset="utf-8"><title>關心妍練舞歪脊骨</title></header><body><h1>關心妍練舞歪脊骨</h1><p>關心妍昨日在科學園出席「兒童適宜之入實驗室要一家大細」活動，大會安排了多位小朋友到場，關心妍表示早已習慣與小朋友相處，因為自己有多位契仔女。談到與小孩相處之道，她說：「一定要畀小朋友覺得有優越感，要多啲讚賞佢哋，間中買食物做獎勵。我嘅撒手鐧係讚小朋友時要誇張，好似啲契仔女喺我面前表演唱歌，就會讚佢哋唱得好過我。」<br><br>此外，關心妍最近忙於為本月28日舉行的演唱會作綵排，她表示正努力健身修線條，已漸見成績，不過因為排舞關係而睇了兩次跌打，她說：「因為我頸骨唔協調，脊骨又歪咗，着高踭鞋跳舞好驚會拗柴，但我又冇42吋長腿，得32吋，所以唔可以唔着。」<br>採訪、攝影：王連連</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>