<html><header><meta charset="utf-8"><title>主張強硬打擊　內地官勢孭鑊</title></header><body><h1>主張強硬打擊　內地官勢孭鑊</h1><p>【拆局】<br>自和平佔中公佈舉行普選方案全民投票開始，北京及左派表面上淡化全民投票的重要性，建制派不斷呼籲市民應予冷處理，但過去一星期，北京卻不斷出招打擊投票，昨日港府、港澳辦、中聯辦更接力出手，指全民投票不合法、無法律效力。有知情人士指出，北京重視全民投票人數，縱使投票無法律效力，「有6、70萬人投票，係好強大嘅政治壓力，引起國際社會關注，北京好難向國際交代」，而今次主張強硬對付全民投票的內地官員，相信要對此承擔責任。<br></p><p>須向國際交代　京難視而不見
</p><p>該知情人士表示，由2003年50萬人上街開始，「每次北京都話無論有幾多人上街、有幾多人公投，北京係唔會讓步，但事實係每次有幾十萬人出嚟之後，北京就會讓吓步，安撫香港人」。因為香港實行「一國兩制」，每一代的中共領導，均以成功落實「一國兩制」，作為向國內、國外展示的重要「政績」，所以不論是江澤民還是胡錦濤，「佢哋唔想俾人講喺佢任內搞死一國兩制，毀咗鄧小平留落嚟嘅偉大構想」，所以北京可以公開說，不論有多少人投票、上街也無改中央的立場，但是實際上不能對當中的政治壓力視而不見。<br>另一泛民中人也說，西方各國在港有龐大商業利益，香港政治穩定十分重要，若有數十萬港人表態，西方各國定必會以此向北京施壓，北京難以毫不理會，否則亦難向國際社會交代，「唔通叫習近平同美國、英國政府講，收返一國兩制承諾？」今次主張強硬對付全民投票內地官員，恐怕要承擔責任，「無端端幫佔中催票，呢個鑊，一定有人要孭」。<br>《蘋果》記者</p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>