<html><header><meta charset="utf-8"><title>日本潮興Lunch Passport　500円擦一餐！</title></header><body><h1>日本潮興Lunch Passport　500円擦一餐！</h1><p>40蚊喺日本食一餐飯？唔係七仔唔係飯糰，係正正常常坐低食嘅一餐！<br>只需要500円，平日起碼要700円至1,450円嘅午餐，只要一本Passport在手，就只要500円！</p><p>「ランチパスポート」（Lunch Passport）每本980円-1,000円（連稅），以分區形式出售，列出每間食肆提供優惠嘅時段（通常係11:00至14:00）同休息日，優惠期內可幫襯每間食肆最多三次，食一次吸一個印。不過，一本Passport只係畀一個人用，同行朋友要食就要畀正價。Passport有效期約三個月，食到兩餐原價1,000円嘅，即歸本。記者早前去東北玩，喺岩手縣盛岡市發現多家書店及便利店都喺顯眼位置推銷呢本Passport，聲稱全國已經售出80萬本，當地電視節目製作特輯推介。ランチパスポート2011年4月在高知縣發行第一彈，隨即掀起話題，現時由北海道到九州都有售。下次去日本又會有幾日逗留喺同一個城市，可以試試！</p><p>各地Passport列表</p><p> http://matome.naver.jp/odai/2140428450415431001 </p></body></html>