<html><header><meta charset="utf-8"><title>【壹週刊】大阪中崎町　漫遊藝術小店</title></header><body><h1>【壹週刊】大阪中崎町　漫遊藝術小店</h1><p>【壹週刊】好多去日本嘅朋友都鐘意小店，嚟到大阪就一定要去中崎町。中崎町蒐集幾十間藝術小店，每一間café及精品店都有自己特色，唔怕同人撞。<br>中崎町保存著昭和時代風貌，而家被打造大阪文化之區，嚟到中崎町可以一邊散步，一邊發掘小店。呢度有一間專賣長頸鹿精品嘅小店遊美屋，店主本身係一個白領，4年前毅然放棄穩定職業走去創業，因為自己鍾意長頸鹿，於是就開一間專賣店。<br>店內所有產品固然是清一色長頸鹿，除咗一般會有嘅明信片、手機繩之外，就連一啲比較少有嘅種類都有，好似店主親手做的耳環及頸鍊吊咀，以及自家設計的杯碟碗筷，保證出面賣唔到。除咗賣精品之外，店主不時同畫家合作，喺遊美屋 一角搞畫展，畫風各有不同嘅畫家，只要係畫長頸鹿，都可以將畫放喺店內展賣。<br>茶屋町有好多café，每一間都各有特色，表表者係有4間分店太陽之塔。呢間分店叫ULTRA JAM，專賣蛋糕，以懷舊為主題，店內的檯凳擺設，都充滿昭和年代田園氣息，好似放曲奇餅的木櫃，地上的四方階磚，仿如時光倒流。<br>太陽之塔賣嘅蛋糕，每一款都好似一座塔，每一個都係於店內嘅廚房焗製，上面用mousse塑造成可愛樣，搭配底層的酥皮蛋糕，留意每款都有限量，每日賣晒就無！每一款蛋糕有唔同造型，女孩子見到第一句一定係Kawaii，再拎出手機拍過不停。</p><p>遊美屋</p><p> 地址：大阪市北區中崎3-2-18 <br>電話：+81-90-8211-7929 <br>營業時間：12nn-7pm(逢星期二休息) <br>網址： http://asobiyaweb.nomaki.jp  <br>交通：地下鐵中崎町站步行8分鐘<br> </p><p>太陽之塔ULTRA JAM</p><p>地址：大阪市北區中崎西2-6-3 pastal I 101號 <br>電話：+81-6-6131-4171 <br>營業時間：11am-9pm <br>網址： http://www.taiyounotou.com/ultrajam  <br>交通：地下鐵中崎町站步行4分鐘 <br> <br>鳴謝：日航天地旅遊<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android </p></body></html>