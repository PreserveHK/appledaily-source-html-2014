<html><header><meta charset="utf-8"><title>【壹週刊】講世盃逐場計　毓民收兩萬狂爆粗</title></header><body><h1>【壹週刊】講世盃逐場計　毓民收兩萬狂爆粗</h1><p>【壹週刊】平時毓民喺立法會發火鬧官員要就住就住，但呢次無綫就用成兩萬蚊一集，俾佢攞正牌爆粗喇！<br> 無綫重金攞咗世界盃嘅播映權，呢次佢就向低處發展，搞咗個《低俗講波團》。無綫高層曾醒明仲表示節目好似成人台咁，需要密碼解鎖，所以主持講到爆晒粗都冇問題！<br> 原有嘅班底盧覓雪、陸永、陸浩明、泰臣，一聽到要爆粗其實都有啲縮架！啱嘅！影響晒形象之後點接job呀！ 無綫最後關頭向黃毓民叩門，估唔到佢一口應承，其他主持就豁免爆粗。<br>不過毓民就收兩萬蚊一集，貴絕同行！而呢個價亦都包埋要毓民碌盡人情卡，請佢啲政界友好亮相節目。 <br>據講無綫仲會請嚟32位0靚模谷胸坐鎮，露點走光都唔會禁止！嘩！個台容乜易變咗鹹濕台架？<br><br>iPhone App免費下載：<br> http://bit.ly/nextplus_iphone <br>Android App免費下載：<br> http://bit.ly/nextplus_android <br></p></body></html>