<html><header><meta charset="utf-8"><title>子女緣薄　 閱報才知孫女死訊</title></header><body><h1>子女緣薄　 閱報才知孫女死訊</h1><p>【本報訊】邵逸夫女人緣厚，子女緣薄，他與髮妻黃美珍的四名子女維銘、素雯、素雲和維鍾關係一般，四名子女長居海外。與方逸華、邵逸夫份屬老友的顧媚，認為六叔一生無憾，惟獨與子女關係疏離，感到可惜。</p><p>身在加拿大溫哥華的顧媚昨日接受本報電話訪問時，輕嘆一聲說：「佢咁嘅年紀，都已經無憾啦，佢乜嘢都有，但佢好似缺少啲親情咁，啲子女同佢疏離囉，係呢樣我就覺得同情佢囉。」記者指偶爾也會見到六叔的子女來港跟他出席活動，顧媚聞言說：「係咩？」可能一年來港一兩次？她說：「會呀會呀。」好少機會見到子女？顧媚說：「係啦，我就係覺得佢呢樣可惜，佢人生咁成功，樣樣都咁美滿，但係啲仔女唔會成日喺旁邊囉。」顧媚對六叔離世情況十分關心，獲悉六叔在家人陪伴下離開，她即說：「家人即係方逸華啦。」談到會否返香港送六叔最後一程？顧媚稱：「我諗唔得啦，我呢排身體麻麻哋，要休息吓。」</p><p>姪孫女難掩悲痛</p><p>此外，六叔姪孫女邵聖瑜難掩悲痛，昨日她在電話中回應說：「真的很傷感，他有一個十分圓滿的人生。」六叔一生積極慈善為社會作出貢獻，問她是否很尊敬他和佩服他時，她說：「我唔知，我好少有機會同佢一齊，我會懷念佢。」而於1998年，邵維鍾的女兒邵淑琳潛水溺斃，邵逸夫閱報才知道孫女的死訊，亦可看出他與子女的關係頗為疏離。有知情人士透露，邵氏第三代中無幾人與六叔關係密切，「六叔四兄弟啲子孫有幾十人，邊有可能個個都熟！」另邵逸夫當年十分欣賞因試鏡電影《雙鐲》的陳德容。陳在香港生活六年，邵逸夫安排她在念書，出席重大影展，賑災活動也帶她一起搭專機，更希望她能過繼當女兒，但陳母不捨。</p><p>足本收睇《亂噏24》x鄭秀文＠杜琪峯；再有卓韻芝！<br>周一至周五《亂噏24》約定你： http://bit.ly/appletalk24 </p></body></html>