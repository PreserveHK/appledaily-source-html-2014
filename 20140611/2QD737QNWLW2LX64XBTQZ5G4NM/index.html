<html><header><meta charset="utf-8"><title>森巴嘉年華：巴神結婚沖喜吓</title></header><body><h1>森巴嘉年華：巴神結婚沖喜吓</h1><p>意大利第1場分組賽就會對住英格蘭，喺大戰前傳出喜訊，巴洛迪利向女友芬妮求婚成功，即將做老襯！現年23歲嘅巴神同佢女友芬妮兩個人，都分別喺Instagram上載咗女方戴住鑽戒嘅相（圖），巴神仲話：「佢答我yes呀，簡直係我人生中最重要嘅一個yes呀，老婆！」芬妮啱啱先去到巴西同巴神會合，巴神就喺個海灘同佢求婚，真係sweet呀。巴神大個仔，要結婚喇，希望佢可以生生性性，幫意大利入多幾球波啦！</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>