<html><header><meta charset="utf-8"><title>求驗客手記：美女軍醫淋冰唔走數</title></header><body><h1>求驗客手記：美女軍醫淋冰唔走數</h1><p>冰桶大挑戰繼續瘋行車路士職球員，繼早前隊長泰利同領隊摩連奴等共襄善舉，今次接受挑戰嘅就輪到靚女軍醫伊娃（圖）。伊娃俾杜奧巴挑機之後爽快回應，嗱嗱臨找數，而除咗捐錢畀ALS之外，佢仲額外捐多一份畀癌症機構Macmillan㖭。至於伊娃點名挑戰嘅就包括近排狀態大勇嘅車仔後衞伊雲洛域；佢仲特別警告伊雲洛域唔好走數㖭。平時喺球場上咁勇猛嘅伊雲洛域，我求大俠估佢都唔會因為一桶冰水而淆底走數啩。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>