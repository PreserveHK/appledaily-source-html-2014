<html><header><meta charset="utf-8"><title>阿B范姜峇里完婚：給小孩一個交代</title></header><body><h1>阿B范姜峇里完婚：給小孩一個交代</h1><p>【B哥大婚之榮升鍾太】現年61歲的鍾鎮濤（阿B）和拍拖17年的范姜素貞，昨午在峇里舉行浪漫婚禮，為阿B生了兩名女兒的范姜終於有名份，榮升鍾太的她形容心情是超感動，擔任女家證婚人的關之琳，在婚禮上被感動到第一個哭了，跟着一對新人都流下幸福的淚水，在兒女和好友見證下再婚的阿B說：「給范姜一個名份，給小孩一個交代。」</p><p>【峇里直擊】拍拖17年並育有鍾懿和鍾幗兩女的鍾鎮濤和范姜，昨午1時30分在峇里的六星級酒店Alila Villas Uluwatu舉行浪漫婚禮，天公造美風和日麗，穿着白西裝的阿B一身白馬王子look，范姜則穿上由鄭兆良設計的V領通花婚紗、女兒鍾嘉晴設計的頭紗，以及戴上婚戒和水滴形珍珠耳環，散發簡約美，榮升人妻的范姜形容心情「超感動」，她還換上另一襲復古短袖婚紗和台灣女星楊謹華合照，不過新娘昨超低調，完成婚禮後沒現身接受傳媒訪問，全程由老公出面發言。</p><p>冇請至親長輩</p><p>昨午約4時許，行完禮的阿B到酒店門外受訪，再婚的他手上戴了金婚戒，眉飛色舞笑說：「呢隻就係我隻戒指，6千800萬，你信嘅話，可能係本地錢（印尼盾）3億5000萬，哈哈哈！」對於在峇里舉行婚禮，阿B說：「呢次本來想靜雞雞嚟，係朋友話你哋嚟影相，不如順便開派對，喺咁情形之下，所以冇乜請自己親友，連媽媽、范姜母親都冇請嚟，甚至好熟朋友都冇，呢度講聲對唔住，返香港之後會補請各位，希望大家唔好介意。」</p><p>由於現場有網站傳媒，阿B體貼地用普通話解釋再婚感受和原因：「很開心，本來只想給范姜一個名份，給小孩一個交代，她們常說為甚麼每個同學家裏都有爸爸媽媽的結婚相，為甚麼我們沒有？這就是想結婚的一個意念，我們在一起已經17年，現在結婚更合適更有意義，非常開心，謝謝大家祝福。」<br>雙語廣播的阿B再用廣東話說：「為咗呢個婚禮，我錄咗四隻歌，兩隻英文舊歌好有意思，鍾懿亦唱咗兩隻歌送畀媽媽祝福，播出嚟大家好感動，大家打賭邊個先喊，但唔係我，證婚人男家係譚詠麟，女家係關之琳，原來第一個喊係關之琳，佢影響到新娘亦都喊，我排第三，但掉轉頭望一望，見到鼻哥紅晒、滿面熱淚係鍾懿同曾志偉。」</p><p>年底會再擺酒</p><p>阿B和范姜終於名正言順成為夫妻，問有冇預備愛的宣言？阿B笑說：「嗰啲唔使點樣宣，我哋雖然有老夫老妻感覺，但有啲太過初戀嗰種唔使𠵱家講，我哋都心照，結婚係兩個人、成個家庭都好開心。」他表示婚禮沒有伴郎伴娘，反之有很多「星二代」，因為希望讓大人的友誼可延續到下一代。阿B並透露年底11或12月會擺酒，他說：「雖然唔係世紀婚禮大搞，但食餐飯慶祝。」至於有份出席婚禮的譚詠麟（阿倫）、張學友、曾志偉齊齊送祝福，志偉並取笑擔任男家主婚人的阿倫：「最難得證婚人係阿倫，但講啲嘢全部都錯。」學友踢爆：「因為阿倫講普通話，大家聽唔明。」志偉提到婚禮說：「我未見過有婚禮，新郎新娘行入嚟，啲人已經喊。」阿B開心說：「可能係啲音樂啦，呢次唔係兩個人婚禮，係全家人婚禮，老婆頭紗係大女設計，好感激所有朋友嚟。」張家輝則送上祝福：「祝B哥哥B姐姐愛到地球盡頭毀滅時。」<br>採訪、攝影：楊浩賢、畢紹基</p></body></html>