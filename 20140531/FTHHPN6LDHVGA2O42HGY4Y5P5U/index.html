<html><header><meta charset="utf-8"><title>天賦漏水屋一年未執好</title></header><body><h1>天賦漏水屋一年未執好</h1><p>【直擊報道】<br><br>南豐、信置（083）、嘉華（173）及永泰地產合作發展的大埔天賦海灣收樓問題無間斷，一個2,300萬元單位因處處滲水，長達一年仍未住得。驗樓師及測量師認為是手工及設計問題。發展商回覆，一直跟進上述單位，預計本月31日可完成工程。<br><br>記者：陳家雄</p><p>大埔天賦海灣2期溋玥2012年年中首批50伙平均實呎即供價約7,960元，業主陳先生花逾2,300萬元買入項目一個地下複式單位，實用面積約1,991方呎，他說：「去年6月11日收樓，當時全家人都好期待。」怎料收樓後，卻是噩夢的開始。</p><p>地板牆身天花均滲水</p><p>記者本周二邀請資深驗樓師賴達明到單位視察，經花園進入千萬豪宅，氣溫高逾30度，露台底竟然滴水，站在大灘水迹後的陳生無奈道：「出面有幾大雨，屋入面就有幾多水，執咗差唔多一年，問題不停重複，間屋仲係漏水……再來一場大雨，又唔知邊到入水，無了期咁執……」<br>賴達明透過儀器於單位偵查，發現多處滲水，分佈露台、睡房、客廳及廚房等地板、牆身和天花，「露台下面滴水，有兩個原因，第一是地台防水層破損，第二是牆磚接縫的防漏膠邊做得差，導致雨水滲入……如果再落場大雨，隨時滲到地板發黑、變形、損壞，而牆身就會起泡。」<br>賴達明又指，單位外牆採用落地玻璃及掛磚，由於接縫位銜接欠佳，雨水經此滲入，「牆磚質量真係唔理想，原本應該要做足防漏措施，避免雨水經牆身滲入屋，發展商𠵱家先做呢啲防漏工程，只是見漏補漏，肉眼見到一些掛磚內未有髹上黑色防水層，如果掛磚接縫位做唔好，日後會再滲水。」總結而言，「呢間係滲水屋，假如落大雨，會出現好嚴重嘅滲水問題，好似水舞間咁，建議做一個大規模維修，之後用強力水槍進行試水測試，確保單位不會再滲水。」<br>建築測量師謝志堅看過短片後表示，相信單位漏水除了可能是防滲工程不足之外，不排除牆身、窗邊之間夾雜喉管破損，「有時有啲水喉管藏在天花或牆身內，如果是喉管漏水，牆身就會滲水。」<br>由四個發展商組成的榮享有限公司發言人回覆，上述單位的漏水修繕事宜，一直統籌承建商跟進，惟部份項目需時，並需天氣配合，預計可於本月31日完成改善工程。業主陳生得悉後回覆：「配合天氣都唔使一年啦，本身就是質量問題。」記者連續三天現場觀察時，發現現場一部吊臂車駐守，不排除為漏水單位進行執漏工程。</p><p>【壹錘定音.李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk </p></body></html>