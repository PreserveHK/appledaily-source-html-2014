<html><header><meta charset="utf-8"><title>日聯攻略：煞科戰唔使炒漩渦飛腳「和局」夠封王 - 牽牛</title></header><body><h1>日聯攻略：煞科戰唔使炒漩渦<br>飛腳「和局」夠封王 - 牽牛</h1><p>日聯周六上演煞科戰，大阪飛腳作客只要擊敗篤定降班的德島漩渦，基本上已可搔9年之癢再奪冠，球隊態勇3分不成問題。但漩渦主場謝幕，未必完全崩潰，「讓球主客和」客軍讓[-2]實在太多，敲「和局」合理。（球賽編號：星期六8；有線61、201及148台今日2:30pm直播）</p><p>賽前飛腳與紅鑽同得62分，但飛腳得失球差有7球優勢，除非紅鑽能在最後一戰瘋狂大數鯨魚，否則飛腳贏波已可保霸業。球隊由34歲老將遠藤保仁領軍，經驗十足，相信不會在關鍵戰陰溝裏翻船。</p><p>有日皇盃後顧難去盡
</p><p>事實上，球隊正向「3冠王」進發，上月已取日聯盃冠軍，日皇盃亦打入決賽，下周六決戰日乙分子山形山神，以升班馬姿態締造3冠王創舉勢在必行。不過，飛腳今季作客8場勝仗中，只有兩次大勝對手3球或以上，客勝2:0波膽卻出現3次；球隊今仗既沒必要大勝，穩定後防才是最重要，加上球隊有日皇盃決賽後顧，陣中亦有二川孝廣、內田裕斗等傷兵，以及後衞西野貴治上陣成疑，「和局」有4.05倍，值敲。<br>德島漩渦早已宣佈護級失敗，近況也未見起色，聯賽錄得5連敗。無疑主隊戰力確未及日聯級數，但球員鬥心仍在，對上一次輸3球或以上，已經是9月尾主場0:5大敗予鹿島鹿角；反而主場13場敗仗中，5度開出0:2波膽。<br>主隊仍有中場花井聖及孫世桓兩名傷兵，要在飛腳身上搶分，無疑是與虎謀皮；不過球隊好歹向主場球迷謝幕，鬥心仍在，若屯重兵於後防，有望減少失球，或能避免大敗。文：牽牛</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>