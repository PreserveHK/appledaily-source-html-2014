<html><header><meta charset="utf-8"><title>求驗客手記︰文仙尼棄巴神想買謝四</title></header><body><h1>求驗客手記︰<br>文仙尼棄巴神想買謝四</h1><p>文仙尼(圖)上周五正式回歸意甲國際米蘭，但佢喺1月冬季市場嘅頭號目標竟然唔係契仔巴洛迪利，而係巴神嘅利物浦隊友謝拉特。季尾就同利記約滿嘅謝拉特雖則經已34歲，但因為技術好，經驗豐富，所以多間球會向佢招手，包括來自美職嘅紐約大都會；消息話謝四對去意甲發展都有興趣，咁又係，意甲嘅比賽速度唔快，又踢得唔算密，幾啱謝四呢啲上咗年紀嘅星級球員。至於文仙尼點解唔要巴神，我求大俠就覺得一來係國米冇水，二來係戰術問題，事關佢哋家陣以球隊行先，所以巴神呢類咁自我嘅球員唔係太啱佢哋。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>