<html><header><meta charset="utf-8"><title>趣趣地：巴利冇波入一樣「威」</title></header><body><h1>趣趣地：巴利冇波入一樣「威」</h1><p>威爾斯翼鋒加里夫巴利（左）話要突破前輩傑斯，一世未踢過大賽決賽周嘅宿命，睇嚟2016年歐國盃真係好機會。佢周日領軍喺B組作客比利時，真係搏晒命，補時階段仲護空門，救出主隊前鋒賓迪基嘅頭槌，幫威爾斯保住不失，賽和0:0；2勝2和以不敗身排次名。其實今場火藥味都好濃，比利時嘅曼聯中場費蘭尼（右）用手肘打到威爾斯嘅利物浦中場祖阿倫（中）流鼻血，不過球證走漏眼；雙紅已經好大宿怨，唔知祖阿倫會唔會喺聯賽交手嗰陣報仇呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>