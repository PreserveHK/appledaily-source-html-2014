<html><header><meta charset="utf-8"><title>安志杰踢暈伍允龍</title></header><body><h1>安志杰踢暈伍允龍</h1><p>安志杰、伍允龍及胡然日前接受有線訪問，伍允龍及安志杰在電影《惡戰》有不少武打場面，伍允龍說：「試過有一場戲我俾安志杰一腳踢暈，嗰陣八爺（袁和平）唔知道我暈咗，仲話我反應好正、好真，但係點解唔繼續做落去，安志杰見到唔單止冇安慰我，仲喺度笑騎騎，之後我醒番起身再打過。」<br>伍允龍坦言試過有一場要單挑50人的戲，一度因八爺要求而一take過拍完，辛苦到想放棄：「我有問過八爺可唔可以喺中間斷一下，但係八爺一口拒絕，最後我的起心肝去做，效果都幾滿意。」<br>撰文：基斯</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>