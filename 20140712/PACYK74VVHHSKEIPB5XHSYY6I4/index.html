<html><header><meta charset="utf-8"><title>Whitney坐完月又報喜</title></header><body><h1>Whitney坐完月又報喜</h1><p>盛女Whitney上月為老公莊家傑誕下囝囝Chalmers，日前才滿月，新手潮媽把囝囝湊得肥肥白白。Whitney再宣佈有「喜」，她昨日在電話中說：「今次陀嘅係『妹妹』，下月底就出世。」Whitney口中的「妹妹」，其實是她的自家美容品牌Whit Whit，她日前坐完月即出關，飛大阪岡山的廠房監察生產過程，Whitney更穿上保護衣，由頭包到落腳。</p><p>擲百萬跨國合作</p><p>Whitney表示陀着Chalmers時，已開始籌備這盤生意，她說：「我一直keep住籌備，當時大肚唔可以飛日本，𠵱家坐完月即刻飛過去跟進，呢次我投資咗7位數字，好開心可以同日本仲有美國兩地合作。」兩日一夜的行程，Whitney不時記掛囝囝，臨飛前又揼定足夠人奶存放雪櫃，她說：「好彩都夠佢食，我好擔心餓親囝囝。」轉眼兒子已11磅，Whitney得戚說：「證明我啲奶幾好營養。」</p><p>抱仔抱到筋膜炎</p><p>Whitney親力親為湊仔，不過就抱到手痛有筋膜炎，她說：「肌肉好緊好痛，要去睇吓醫生。」老公都非常體貼，放工回家即刻分工幫手照顧囝囝，讓Whitney可休息。<br>已有一子的Whitney計劃3年後才為Chalmers添弟妹，她說：「呢段時間我想搞好美容品生意先，新產品下個月左右就面世，真係好似陀個女咁緊張。」<br>採訪：比華利</p></body></html>