<html><header><meta charset="utf-8"><title>「鍾意做乜就去做」王曼喜宣佈出櫃</title></header><body><h1>「鍾意做乜就去做」<br>王曼喜宣佈出櫃</h1><p>繼何韻詩後，王敏德女兒王曼喜正式宣佈出櫃，昨日她在中環的YSL彩裝派對上，直認跟同性友人拍拖。最近王曼喜再被拍到跟同一名外籍同性友人的親密照，她說：「係囉！留意唔到，如果見到唔會咁，自己鍾意做乜就去做，唔會因為傳媒或狗仔隊唔做，咁人生會好悶，我個人好開放，想做就去做。」是否跟同性外籍女友人拍拖？她想了一想說：「可以話係，爹哋媽咪都知道同見過，佢哋冇乜嘢講。」不過，她對父母王敏德和馬詩慧心感有愧，她說：「因為自己做嘅事，爹哋媽咪俾人問，成為佢哋嘅負擔。」<br>馬詩慧也支持女兒的決定，她昨在電話說：「佢開心就冇問題，最終都係佢選擇鍾意過嘅生活，我見過個女仔，有啲怕醜。」對於女兒勇敢認愛，她笑言：「冇乜大不了，愛係無分界限，我唔會用鼓吹，但碰巧發生就發生喇，唔覺得係壞事，總之呢個女仔好關心佢，相處到就OK。」</p><p>阿詩盼組織家庭</p><p>同場早一步宣佈出櫃的何韻詩穿上性感單膊裝，最近她頻頻以女性化打扮示人，似乎上了癮，她直認說：「想騷畀大家睇自己另一面，有好多嘢滋潤，𠵱家好自然，以前比較單一面，𠵱家唔同咗。」以前經常男仔頭打扮，現在阿詩已不習慣：「𠵱家着褲都唔係好慣，睇番以前着西裝都唔慣，我鍾意挑戰自己，畀新鮮感大家。」<br>對於奧斯卡影后茱迪科士打（Jodie Foster）跟攝影師女友結婚，阿詩直認對婚姻有憧憬，會繼續爭取香港同性婚姻合法化，她說：「啲人話我成日講呢啲好悶，我想有日唔使爭取都有，我希望組織家庭，最少係有呢個權利，雖然我喺加拿大長大，最好就喺自己出身地方做。」<br>另外，王曼喜前晚跟陳法拉、顏卓靈在上環出席活動。法拉一身低胸裙亮相，卻不慎露出nude bra，她透露昨首日在長洲拍電影《張保仔》，片中她將分飾兩角。<br>採訪：文國駿、藍文浩</p></body></html>