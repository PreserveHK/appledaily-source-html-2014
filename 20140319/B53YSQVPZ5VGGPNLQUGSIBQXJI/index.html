<html><header><meta charset="utf-8"><title>Lulu再貼曼聯反底歐聯出線危危乎？</title></header><body><h1>Lulu再貼曼聯反底<br>歐聯出線危危乎？</h1><p>3月16號，對於曼聯同曼迷嚟講，係沉痛嘅一日。由莫耶斯領軍嘅曼聯周日主場迎戰利物浦，慘敗0比3。有睇開大埔Lulu facebook嘅球迷都知，「曼聯睇高少少」、「蘇亞雷斯入波少」都係嚟自嗰晚Lulu嘅「技術性分析」。結果曼聯輸波不特止，蘇亞雷斯仲要有波入呀，燈到呢…事後Lulu都話：「我唔知講咩好。」連埋上個月Lulu貼曼聯喺歐聯作客會贏，Lulu已經「兩燈曼聯」！難搞有曼迷惡搞叫Lulu俾曼聯抖吓啦…<br><br>嚟緊聽日凌晨首回合輸緊兩粒嘅曼聯就會喺歐聯次回合，返到主場迎戰奧林比亞高斯。嗱，機會是人給予的，我哋就俾次機會你反底喇！身穿曼聯96年波衫嘅Lulu就再次現身力撐曼聯一定贏，佢仲話「我估曼聯贏3比0，雖然冇咗馬達，但係仲有香川仔(香川真司)，靠佢喇！」聽完貼士，都係嗰句…你懂的！</p></body></html>