<html><header><meta charset="utf-8"><title>爭，中國式文明 - 鄧達智</title></header><body><h1>爭，中國式文明 - 鄧達智</h1><p>剛下首都機場，首先瞄到的金句：<br>「家家爭做文明家庭　人人參與創建運動」<br>排隊啦，爭乜鬼啫？<br>明明個位fixed咗㗎啦，上機都要爭先恐後，啲強國人真喺唔文明！<br>爭、爭、爭，爭你嘅鹵味咩？全世界都排隊好地地，點解淨係你地啲中國人不守規矩？妖！<br>爭？我俾晒你爭，唔好以為你爭到做小三，後面小四、小五、小六……到你10隻手指都數唔晒。我？除非我肯離婚；永遠都係大、大、大，講心句，啲咁嘅賤人你都想爭？俾你，俾L晒你都唔使恨！……<br>以上幾則，普遍港人對「爭」的感受。爭：絕對負面、冇文化、缺尊重、欠人生體驗、絕對不文明，不可能包容！<br>那則文明金句，是今天內地大城、小鎮、遠鄉都隨便看到的口號，寫法，字數未必一樣，中心思想相同，全國13億人口爭那一口氣：爭做文明人、爭做文明家庭、爭做文明學校、爭做文明商場、爭做文明工廠、爭做文明社區，爭做文明僑鄉、爭做文明城市、爭做文明省份……齊心協力打做中國文明之邦！<br>可中國人不了解，爭；就是不文明。<br>縱使鄧小平老早明言：走中國特色的社會主義路線！誰在乎你的文明特色？普世價值，不論國家、地區、種族都存在着不可爭議的文明共識：「不爭」。<br>看「歸來」，傷痛至大莫過滅絕血緣、倫理、人性，生而為人活得不似人。文革完結，中國人都歸不來了，回來只是一具空殼，偶爾記得前塵往事幾抹，中國人的文明底蘊可憐被革一個蕩然無存。某些中國領導人忽爾覺醒，經歷世界工廠、先黃後富、貪污無度之後獲得的曠世巨富不會叫世界更仰慕中國人，除非重新收復文明。<br>想法正確，惜文革基因入疾，連文明都要處理以「爭」。都失憶了；文明其中之一，甚至基礎第一步：不爭！</p></body></html>