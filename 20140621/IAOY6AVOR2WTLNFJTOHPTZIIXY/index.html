<html><header><meta charset="utf-8"><title>【壹週刊】Jacky Ma拖新女濕平　呂方幫手送一程</title></header><body><h1>【壹週刊】Jacky Ma拖新女濕平　呂方幫手送一程</h1><p>【壹週刊】繼「靚版Do姐」之後，呂方又有新女？睇真啲，中間仲夾住個Jacky Ma架！<br><br>呢日呂方、Jacky Ma同一個白衣女子喺中環嚟個「三人行」，唔通佢地諗住3…Hey！講呢啲！呢個嚟自內地嘅女子係叫做Karrie，係Jacky Ma嘅女朋友啊！<br><br>情侶拍拖去街街，最忌就係有個電燈膽阻住，不過如果係老友又係另一回事。呂方約埋老友shopping，Karrie做「跟得女友」跟到實，而且好識做咁喺係面跟住行，等兩個男人傾吓偈。 你識做時，我都識做嘅，呂方都義務做埋柴可夫，車埋老友同Karrie，送佢哋一程啊！<br><br>一講起Jacky Ma，好難唔諗當年佢同太太加上李麗珍嘅醜聞嘅淫亂史；嗰件事仲搞到冇人敢光明正大撐佢啊！難得呂方咩都唔理，依然幫襯佢，依家仲義務做埋柴可夫。做老友做到咁，呂方都算唔話得喇！<br><br>iPhone App免費下載：<br> http://bit.ly/nextplus_iphone <br>Android App免費下載：<br> http://bit.ly/nextplus_android <br></p></body></html>