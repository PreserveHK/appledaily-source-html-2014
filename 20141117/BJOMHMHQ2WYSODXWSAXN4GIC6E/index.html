<html><header><meta charset="utf-8"><title>「拍拖幾日喺我屋企過夜」安志杰提女友JC心甜</title></header><body><h1>「拍拖幾日喺我屋企過夜」<br>安志杰提女友JC心甜</h1><p>陳法拉與安志杰（Andy）昨日於新蒲崗出席聖誕亮燈活動，剛公開與模特兒Jessica C.戀情的Andy昨日心情大靚，還帶同與舊愛謝婷婷當年一同養的小貓bruceleelee出席，對於女友的提問更是有問必答。Andy透露跟JC只是拍拖數天，並直認女友前兩天首次到他家過夜，Andy甜絲絲笑說：「我哋識咗年幾，但拍拖就幾日。嗰日係佢第一次喺我屋企過夜。」問他是否喜歡JC的驕人身材？他說：「你哋覺得呢？你哋話佢好我就話好。佢性格好happy、好爽！」Andy還表示知道JC跟前男友Mr Bond分手後，於一個月內展開追求，他說：「我知道佢哋分咗手，一個月內就追佢，我唔浪費時間。」JC很容易追？Andy即表現尷尬說：「Sorry，其實好難。我會約佢食飯同睇戲。」<br></p><p>法拉問候薛世恒
</p><p>剛從美國回港的法拉昨日早上下機隨即出席活動，她表示現時在美國進修演戲，亦忙於美國、內地與香港三地的工作，問到她有沒有留意前男友、Neway大少薛世恒傳出搭上廖碧兒的新聞？她說：「八卦新聞冇留意，我哋冇見面，間中用短訊問候，講吓近況，問下隻貓點，我都會傳啲貓相畀佢睇。」近年大台鬧小生花旦荒，問她會否考慮回巢？她說：「之前都有部劇搵過我，但係撞咗期。最緊要係睇劇本，好角色同有挑戰。」<br>採訪：王連連<br>攝影：仇志德</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>