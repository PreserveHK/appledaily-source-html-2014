<html><header><meta charset="utf-8"><title>體壇拾趣：曹星如享受「打車輪」</title></header><body><h1>體壇拾趣：曹星如享受「打車輪」</h1><p>曹星如將於下月23日喺澳門威尼斯人爭取職業拳壇15連勝（對日本左手拳手奧村健太），噚日喺經理人新開張嘅DEF Boxing Gym同館內兩個職業左手拳手、烏干達嘅Omondi同泰國嘅Juke輪流打8回合，兩人除咗體重比星如大份外，仲採一人一圈制，即係星如打足8回合，對手就打一局休息一局，旁邊仲有成150個星粉助興，戴住頭套嘅星如都話係「終極考驗」。佢今日就會飛到菲律賓集訓半個月，話噚日車輪賽後有好多嘢要改，但就感覺好正。</p><p>另外，星如最近又有新廣告出爐，就係為手機做代言人（圖）。廣告全程喺擂台上拍攝，佢話個廣告完全做番自己，比起噚晚越級挑戰兩個比自己重嘅職業拳手嚟講，拍廣告真係食菜咁易。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>