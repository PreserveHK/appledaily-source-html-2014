<html><header><meta charset="utf-8"><title>趣趣地：謝四躁底飛鏟隊友</title></header><body><h1>趣趣地：<br>謝四躁底飛鏟隊友</h1><p>利物浦「神奇隊長」謝拉特周日一次跣腳，搞到球隊主場輸畀車路士0:2，爭標形勢俾曼城head住。唔知係咪咁令佢心煩氣躁，日前練波就搵隊友格連莊臣「出氣」，鏟到對方飛起。好彩莊臣冇發老脾，謝四亦扶番佢起身，先至冇不愉快事件發生；但之後領隊羅渣士係咁「鵝」謝四，似乎係就佢鏟莊臣單嘢訓話。利物浦仲好有機會贏到球會史上首個英超錦標，希望謝四可以冷靜啲啦！</p></body></html>