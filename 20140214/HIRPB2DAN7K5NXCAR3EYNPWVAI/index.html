<html><header><meta charset="utf-8"><title>趣趣地：美斯1扭5入金球</title></header><body><h1>趣趣地：<br>美斯1扭5入金球</h1><p>美斯（左二）又入世界波嘞！喺星期三嘅西班牙盃4強次回合，巴塞隆拿作客皇家蘇斯達，呢位阿根廷前鋒由中圈帶到對手禁區頂，面對皇蘇5名球員嘅包圍，美斯左拐右扣，照樣射入。雖然呢場巴塞之後被皇蘇追平1:1，但計埋首回合，巴塞贏3:1晉級，決賽會鬥宿敵皇家馬德里。</p></body></html>