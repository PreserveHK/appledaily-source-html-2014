<html><header><meta charset="utf-8"><title>黃榕夜店打碟遭軟禁</title></header><body><h1>黃榕夜店打碟遭軟禁</h1><p>趙哲妤和黃榕前晚以一黑一白的性感造型，在尖沙嘴出席酒吧周年活動，北上發展的黃榕，因經常在夜店打碟的關係，被人封為「夜店女神」，雖然打碟的酬勞好，但難免會遭人抽水兼軟禁，黃榕說：「我試過俾人摸pat pat抽水，亦試過有次個老細話要飲酒，嗰陣講明唔會應酬，點知其他人閂門唔俾我走，最後息事寧人飲番杯，呢啲錢係搵命博！」黃榕坦言希望努力賺錢，將來開咖啡店做生意。<br>性感低胸晒背的趙哲妤，最近與五位朋友夾份開雞煲火鍋店，她說：「𠵱家喺長沙灣試業中，計劃喺農曆新年後開幕，得閒我都會落去做生招牌，不過𠵱家最煩係請唔到人洗碗，所以我自己做住洗碗娘！」<br>採訪：譚倩宜<br>攝影：仇志德</p></body></html>