<html><header><meta charset="utf-8"><title>中環在線：恒發洋參貪易記　股票冧巴「911」 - 李華華</title></header><body><h1>中環在線：<br>恒發洋參貪易記　股票冧巴「911」 - 李華華</h1><p>每年6月底前都有一堆新股趕住招股，以免錯過時機，要更新財務報表先可以上市，要喺咁多隻新股中突圍而出，認真要花心思，需知道唔係隻隻新股都好似都市麗人（2298）咁，有內衣花生騷與林志玲做代言人咁有話題性，明日招股嘅恒發洋參竟然就用「911」做股票編號，貪佢易記喎。<br>雖然911係易記，但係好似唔多老利，911事件就係2001年9月11日美國受到恐怖襲擊，導致多人傷亡，環球股市因而下跌。聞說，公司就覺得呢個冧巴令人容易記起，似乎係百冇禁忌。<br>要講令人易記嘅上市公司冧巴，撇除長實（001）、和黃（013）之類，翠華（1314）、耀才證券（1428）嘅諧音分別係一生一世、一世易發，中銀香港（2388）、金山軟件（3888）又生又發都算係經典。</p><p>【622公投 我撐普選】 毅行直播<br>流動版網頁:<br> http://622popvote.appledaily.com </p></body></html>