<html><header><meta charset="utf-8"><title>星爺網上文章點火頭 林小明怒轟：佢差到冇人有</title></header><body><h1>星爺網上文章點火頭 <br>林小明怒轟：佢差到冇人有</h1><p>貴為影壇巨星的周星馳，越紅人緣越差，跟他合作的電影人多反面收場，近日網上流傳《為甚麼這麼多人黑周星馳？》文章，內容全為他唱好解畫，然而，文中卻辣到永盛老闆向華強有黑道背景，向太陳嵐不忿老公被抹黑，數臭周星馳惡行，寰宇老闆林小明更怒轟：「佢份人差到冇人有！」記者昨日曾聯絡星爺，至截稿前仍未聯絡得上。<br>採訪：鍾國仁、皓騫</p><p>林小明反目彈自私</p><p>寰宇老闆林小明曾跟周星馳因電影《少林足球》的版權問題對簿公堂，昨日林小明接受本報電話訪問，狠批周星馳人品差兼自私：「佢份人差到冇人有，同呢個人做生意根本冇得做，只有佢着數，佢為人好自私，雖然有才華，但都要顧人感受，自問冇本事同佢做朋友，《少林足球》後已經反晒面，對佢為人不敢恭維，反而向太為人好有義氣，好坦率好爽朗，如果向太底線咁低嘅人，都唔可以同佢做朋友，佢為人可想而知！」</p><p>一日片酬一百萬</p><p>曾痛批周星馳是暴君的導演王晶，原來當年兩人拍電影《千王之王2000》時，王晶受過一肚氣，向太向雜誌爆料指當時周星馳開價一日片酬一百萬，但每日3時才露面，還要一面反眼樣，製片更要跪地求他出席首映，王晶昨在電話說：「冇嘢可形容周星馳，作為一個人，佢已經俾人鬧爆晒，我諗唔到新角度鬧佢。」<br>而跟周星馳合作電影《國產零零漆》和《唐伯虎點秋香》的李力持則說：「你同佢有乜拗撬唔關我事，我親歷其境見到佢又打觔斗又除衫，我就心滿意足，呢啲陳年往事有乜好數唔數臭，佢𠵱家已經係大老闆，住喺天上面。」問到覺得星爺為人？他提高聲線說：「為人梗係好啦，為人低調嗰度好，我唔知佢對其他人點，對我還可以，𠵱家少咗聯絡，以前得意啲，衰格得嚟抵死，𠵱家匿埋咗。」</p></body></html>