<html><header><meta charset="utf-8"><title>趣趣地：
摩納哥3倍人工撬雲格</title></header><body><h1>趣趣地：<br>
摩納哥3倍人工撬雲格</h1><p>阿仙奴領隊雲格到𠵱家都仲未續約，有傳話佢如果今季都帶領唔到兵工廠破錦標荒，就唔會再做落去喎。不過雲格走人一定有唔少球會吼，佢喺80至90年代教過嘅摩納哥（左）就係其中之一。今時今日財雄勢大嘅摩納哥，據講會開出誇張嘅2,200萬鎊（約2.8億港元）年薪條件吸引雲格過檔，除稅後都淨袋1,260萬鎊，比佢𠵱家喺阿仙奴嘅收入幾乎多3倍。</p></body></html>