<html><header><meta charset="utf-8"><title>Ella：港鐵合照冇做媒</title></header><body><h1>Ella：港鐵合照冇做媒</h1><p>官恩娜（Ella）昨日到商台宣傳新歌《眼淚極黑》，大派眼淚貼紙，又將滴眼淚貼在臉上。她之前為宣傳歌曲，在臉上畫了滴眼淚，低胸走入港鐵在車廂內與乘客合照，但照片放上網之後，即被質疑合照中的每位乘客都笑笑口是早就夾好，Ella澄清說：「冇做媒㗎！真係去坐港鐵，本來想搭巴士，但唔識路線，就走咗落地鐵，我平時都鍾意坐地鐵，覺得香港地鐵好安全，唔會有斬人事件。」<br>新作《眼淚極黑》MV已製作好，Ella表示拍此MV過程相當辛苦：「真係拍到喊，我𠵱家感情世界好開心，但過往拍拖亦有真正感性一面，事實𠵱家已走出陰霾。」<br>採訪、攝影：卓寶花</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>