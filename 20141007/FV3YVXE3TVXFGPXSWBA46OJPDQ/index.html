<html><header><meta charset="utf-8"><title>我，64歲（續） - 鄧達智</title></header><body><h1>我，64歲（續） - 鄧達智</h1><p>70年代初，這股維持了十多年左右的夾Band熱潮慢慢退減，溫拿是最後一組，也不唱英文歌咯。不想入夜總會或歌廳謀職位，寧願淡出在旺角開間小小唱片鋪，能夠天天跟音樂一起，非常滿足。<br>開店前頭十多年，生意說差不差，未必發達，搵兩餐綽綽有餘。80年代初，日曲廣東歌兼電視劇主題曲大行其道，譚詠麟、徐小鳳、林子祥、羅文、陳百強……然後梅艷芳、張國榮、Beyond另加日本歌手大行其道，正版唱片、錄音帶加Walkman風氣，生意唔憂做，社會風氣非常好，香港亞洲四小龍一哥，繁華到不能，收入高、租金買樓價錢都似人樣，不少廿歲出頭、剛出社會工作的年輕熟客遇上長週末經常飛日本掃時裝，大家活似好生活不斷，工作出路衣食永遠不愁！<br>你們沒經歷過香港的80年代？真是人生遺憾！<br>除此，83年戴卓爾夫人北京見過鄧小平，人民大會堂前仆街，香港股市也仆了好幾仆，不少人也計劃開始移民，姐姐不斷要求媽媽到多倫多跟他們生活。計算內地改革開放，離家數十年，她；心思回歸故鄉上海養老。<br>移民潮？89年64之後才真正鼓動移民。<br>當梅艷芳也走入跑馬地，上台支持北京學運前，以百萬計的我們已上街多次，整個城市擁抱悲情與希望，甚至文匯報、大公報、新晚報仝人都一起走上支援學生、吶喊打倒這、打倒那的街頭。<br>灰色、全城灰色，64瓦解。隨後幾年至97，已難計算香港人走了多少百萬。<br>我沒有走，一個人，去那裏不一樣？從唱片、cassette而CD，到今天人人聽YouTube，歌手唱的不過K歌，唱片沒了巿場，我也賤賤格格從兼賣印度神油、偉哥、益力多、奶粉、法國雙飛人……少年西曲 Band仔面貌無存，精神？更加七零八落，還好有兩層舊樓，住一間、租一間出去，生活OK，我間麻雀鋪？又加租啦，班業主根本唔係人，吸血鬼嚟㗎！<br>學生到政總遊行示威、留守。自己曾經後生過，熱血是應該這樣流的，總之小心啊！佔中佔到嚟旺角又有點過火，MK即係MK，平常風平浪靜，阻住我們這些店仔冇生意？當捐獻、支持青少年。但阻礙各方社團搵食？不明智，非常不懂事！<br>我，64歲；就算唔死，早已耳順。大鑼大鼓過後，哭喊涕淚過後，生活一樣柴米油鹽；同學們追求民主理想偉大，請謹慎、安全！</p></body></html>