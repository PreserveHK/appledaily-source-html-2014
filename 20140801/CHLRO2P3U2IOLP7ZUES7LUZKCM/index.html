<html><header><meta charset="utf-8"><title>美食博覽$1搶3米花膠山</title></header><body><h1>美食博覽$1搶3米花膠山</h1><p>【本報訊】巿民「搶瘋」的美食博覽本月中開鑼，參展商對市況審慎，各出奇謀搶客。去年以「$1鏟花膠」招徠的海味店安記，今年推出「$1搶膠山」噱頭，在展位架起高三米高花膠山，讓客人一分鐘任搶花膠。恒興行引入罕有逾一磅重、如BB頭大的澳洲巨鮑以九折出售吸客。鴻星酒家則力攻會場「堂食」，首創桂花蜂蜜叉燒飯及日本蜜瓜飯後果。參展商料生意額較去年微升一成。<br>美食博覽本月14日至18日在灣仔會展舉行。參展商安記海味潘權輝指，國內打貪致需求減少，今年海味巿道一般，價格平穩。首日推出「$1搶膠山」優惠，在展場設三米高花膠山，貼滿約60斤至70斤清水花膠筒，有興趣參加搶膠山活動的首10名入場人士，分兩組派一名代表搶花膠，「一分鐘以內搶幾多就幾多，同組成員同獲等值花膠，我哋計過，大約每人都拎到三斤，總值2,400蚊」。安記首次設急凍專區，以八五至九折出售，如北海道鮮元貝等；另即食海味買三送一、花菇兩包賣99元等，「成本上漲都唔敢加價」。<br>恒興行主打澳洲急凍青邊鮑，負責人廖淑雯指，三至五頭的三個裝澳洲急凍青邊鮑魚，原價745元，減價26%售550元；最近引入重逾一磅重的急凍澳洲青邊鮑，九折發售，「成磅重青邊鮑好少見，我哋貨唔多。售完即止」。其他的減價優惠計有花膠配乾螺頭套裝、新西蘭羊架套裝、南美刺參等減幅逾兩成，部份加送湯包、岩鹽等。尊售區則設全新日式清酒慢煮鮑，每隻378元。<br>廖認為今年市民比較「手緊」，故推出更多優惠刺激購買意欲，「客人忍手等美食節，我哋仲首次展覽賣月餅，希望今年有一成增長」。</p><p>即場嘆桂花蜜叉燒飯</p><p>鴻星酒家今年力攻「堂食」，推出全新桂花蜂蜜叉燒飯，以及日本直送蜜瓜、水蜜桃作飯後甜品；巿場經理顏弘岳稱，逛展場巿民均需吃午餐，故推出特色叉燒飯，「加入桂花及蜂蜜，增加咗叉燒層次感；叉燒同日本水果喺會場都有優惠，但暫未定價」。他續稱，新產品如雪沙綠豆糕、阿華田迷你月餅、花膠海底椰燉竹絲雞湯包等均以優惠價發售，「綠豆糕每件一蚊發售，畀消費者試新口味」。</p></body></html>