<html><header><meta charset="utf-8"><title>花絮：拜仁遇剋星球證未贏過</title></header><body><h1>花絮：<br>拜仁遇剋星球證未贏過</h1><p>拜仁慕尼黑呢場將遇上剋星球證普恩卡（左二）！嚟自葡萄牙嘅普恩卡過去吹過3場拜仁嘅比賽，結果嗰3場拜仁全部輸晒，真係咪話唔驚！嗰3場波包括09年歐聯分組賽，拜仁以0:2輸畀波爾多；11年16強次回合，拜仁以2:3輸畀國際米蘭；最近一次係12年歐聯決賽，拜仁互射12碼輸咗畀車路士。</p></body></html>