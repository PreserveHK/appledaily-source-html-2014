<html><header><meta charset="utf-8"><title>翁嘉穗怕囝囝放洋學壞</title></header><body><h1>翁嘉穗怕囝囝放洋學壞</h1><p>翁嘉穗（Virginia）與丈夫鄔友正昨日以公司贊助人身份，於海洋公園出席海馬探知館揭幕禮。作為品牌老闆娘的Virginia說：「今次贊助好有意義，我哋公司係海馬床褥，所以好有感情，佢哋一提議我哋就應承。」但她對贊助的金額保密。Virginia表示從小到大都會帶兒子到海洋公園：「我都係由細到大去海洋公園，好有感情，係香港人一個icon。」<br>Virginia兒子現年13歲，她計劃安排兒子到美國升學，並會小心揀選學校，為免兒子學壞，現時兒子的感情事也會向母親請教，Virginia說：「佢講啲唔講啲，亦有問我細個有冇乜嘢經歷，諗住索啲嘢。」此外，早前有傳與韓星金秀賢洽談合作，她說：「傾緊，唔會咁快，留返畀市場部同事跟進。」<br>採訪、攝影：羅慧敏</p></body></html>