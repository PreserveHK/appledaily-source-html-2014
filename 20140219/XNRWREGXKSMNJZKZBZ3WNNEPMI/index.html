<html><header><meta charset="utf-8"><title>田北俊：李慧玲被消失是市民損失</title></header><body><h1>田北俊：李慧玲被消失是市民損失</h1><p>【反滅聲撐新聞自由2.23上街】<br>李慧玲未入商台前，是專跑政治線的記者，天天遊走於議員與政府之間。同樣在政壇打滾多年的自由黨黨魁田北俊指，李慧玲是個「句句到肉」的新聞從業員，即使對他也毫不客氣，窮追猛打，認為她被消失於大氣電波，是市民的損失。<br>在田北俊眼中，令他記得起的電台節目主持沒有多少個，想起的只有名嘴鄭經翰、黃毓民和李慧玲，三人也是收聽率高的主持，除了說話出位，也是因為他們敢於批評政府。他指，港台、商台同樣也有晨早烽煙節目，但認為李慧玲主持的烽煙節目有號召力，善於啟發聽眾對分析時事的興趣，是個稱職的時事節目主持人，「李慧玲講嘢到肉，揀嘅課題、關注嘅方式都係到肉，唔到肉係冇人聽㗎！」</p><p>對李既愛且恨</p><p>田北俊又表示，現時「連名都噏唔出」的主持，就是沒有號召力。<br>在大氣電波備受批評，心中當然不快，田北俊對李慧玲是既愛且恨：「對於我田北俊嚟講，有時李慧玲講嘢係啱聽，有時我都會覺得，佢係唔啱聽，例如我都唔鍾意佢叫我黨友張宇人做『張廿蚊』，但係整體上都係支持佢。」<br>高官不願上李慧玲節目以免醜態百出，出席過多次李慧玲節目的田北俊形容李慧玲做訪問時「幾犀利」：「佢都『將』得我好行，我講咗樣嘢，佢會不斷地挑戰我，例如我以前做旅發局主席、自由黨同梁振英嘅關係，我講一句嘢，佢會繼續『將』住我，好似要我不斷解釋點解咁睇。」<br>田北俊表示，商台有必要解釋清楚解僱李慧玲的原因，認為近日流傳解僱李慧玲的不同原因也並非無道理，難以理解商台不說個明白。<br>田北俊說：「你（李慧玲）日日喺度鬧老闆、鬧商台，我作為商界嘅代表，做老闆唔炒你先奇啦，老闆真係冇理由請個夥計，日日係咁喺度鬧老闆，商台咁樣解釋，總好過唔解釋吖嘛。」<br>記者  姚國雄</p></body></html>