<html><header><meta charset="utf-8"><title>張志剛再認失言</title></header><body><h1>張志剛再認失言</h1><p>【本報訊】行會成員張志剛昨日就其地鐵擠迫因太多人上班言論再致歉，但今次推說因自己「普通話真係太普通」，所以才說錯話，又認為即使減少自由行亦不能改善地鐵擠迫問題，不過他亦同意本港的承受能力有限，覺得可以作出微調。</p><p>自稱普通話太普通</p><p>張志剛昨日接受電視訪問時，再為其太多人上班令地鐵擠迫言論致歉，承認言論不準確，他說：「我係講得唔準確，因為嗰時可能我用緊普通話講，真係太普通」。不過他亦認為，一年約有2,000萬人次自由行來港看似很多，實際上平均每日只有約30萬人次，故即使減少一成自由行，每日只減少了三萬人，「地鐵係咪就即刻唔逼呢？又未必係咁樣」。<br>不過張志剛亦承認，社會環境已顯示自由行數量達飽和，「如果你話我心裏面講話：『你仲想唔想要多啲？』我覺得都差唔多」，可是他亦指出要減少旅客數量，實際效果可能大於社會預期，「譬如話我減少咗一成，會唔會就係一成？可能一減就減咗三成」，建議只微調自由行政策。</p></body></html>