<html><header><meta charset="utf-8"><title>中環迷你裙：蘋果破頂受惠股 - Samantha</title></header><body><h1>中環迷你裙：蘋果破頂受惠股 - Samantha</h1><p>本欄上月在《澳門電訊冇得揀》中推介的中信電訊（1883），近日再創新高，家陣市盈率9倍未夠，真係買得安心，坐得放心。蘋果市值直撲7,000億美元，有分析認為，今個聖誕，蘋果將會迎接有史以來最好的銷售，Samantha不覺得驚奇，不少朋友捱不住三星，已食回頭草，若要找一隻蘋果概念股，我揀數碼通（315）。<br>為何不揀瑞聲（2018）和舜宇（2382）這些傳統板塊？裝備股在國際大廠面前，通常忍氣吞聲，議價能力不夠本港幾大電訊商高，能夠直接轉嫁予消費者。<br>申請iPhone 6前，Samantha搵咗個優惠達人作比對，以數碼通做例，買機兼上台，6GB月費5xx元走唔甩，帶機上台僅4xx元，就算送埋現金回贈都不及後者抵，好似月供保險貴過一年一繳是常識吧！<br>既要限速，又要加價的周期來到了，大摩發表報告，按和電（215）、csl.及數碼通iPhone 6 6GB數據收費計劃，淨ARPU較舊年推出的iPhone 5s 5GB計劃高15%至20%，較2012年推出的iPhone 5無限數據計劃高15%至45%。加價如此，但仍有不少人為了搶先試玩，貪方便，樂意付較高的溢價，這是推動ARPU以至業績的動力，該股7月突破2013年的漫長下降軌，是重新出發之時。</p><p>Samantha<br> https://www.facebook.com/stocksamantha <br>本欄逢周三、五刊出</p></body></html>