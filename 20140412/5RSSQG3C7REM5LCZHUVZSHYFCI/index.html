<html><header><meta charset="utf-8"><title>秋生約女飲酒</title></header><body><h1>秋生約女飲酒</h1><p>【大坑】黃秋生呢排忙於綵排舞台劇，吊頸都要唞吓氣，佢前晚去完成龍生日會，偕緋聞女助手又有下場，佢哋去咗大坑一間餐廳食消夜，緋聞女助手同秋生全程好好傾，緋聞女助手好識做，不停幫秋生斟日本清酒，秋生又豪氣杯杯清。坐咗半粒鐘，秋生帶住醉意離開，緋聞女助手笑笑口有啲high，佢哋一齊上咗的士離開。<br>採訪、攝影：徐錦池、畢紹基</p></body></html>