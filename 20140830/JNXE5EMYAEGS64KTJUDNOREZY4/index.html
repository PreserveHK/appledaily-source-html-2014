<html><header><meta charset="utf-8"><title>隔牆有耳：自青團淋冰反全民退保 - 李八方</title></header><body><h1>隔牆有耳：<br>自青團淋冰反全民退保 - 李八方</h1><p>自由黨青年團新一屆執委會尋日舉行就職禮，毫無懸念，李梓敬冧莊做主席，搵咗符傳富做外務副主席，負責同青年組織、青年商會溝通；林偉文則係內務副主席，幫忙凝聚黨內向心力；仲有位政策議題副主席楊浩泉，主要工作同傳媒打好關係，同埋去吓《城市論壇》咁。<br>平平凡凡嘅就職禮確係幾悶，李梓敬就諗住玩吓噱頭嘢，學人淋冰水，不過唔係佢自己，而係佢口中嘅「日本人」、即係個名有四個字嘅「全民退保」！佢哋整咗個身穿全民退保tee嘅火柴人出嚟，話要淋佢冰水，亦即係向全民退保「潑冷水」，希望政府唔好推對青年為害極大嘅「全民退休」，然後佢哋成班青年團就兜頭淋全民退保冰水，淋到火柴人條頸都斷埋咁滯，跟住就形容全民退保「謝晒」。 </p><p>【壹錘佔中】8月31日　5pm直播<br>壹錘定音:  http://hammerout.hk <br>和平佔中:  http://occupycentral.appledaily.com <br>YouTube:   http://bit.ly/occupycentral  </p></body></html>