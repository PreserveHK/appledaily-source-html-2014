<html><header><meta charset="utf-8"><title>投資王擂台賽一周戰況：散戶成功撈底　一周贏近400萬</title></header><body><h1>投資王擂台賽一周戰況：<br>散戶成功撈底　一周贏近400萬</h1><p>甫踏入9月，港股即大陽燭突破25000關，成交相當暢旺，各板塊遍地開花，升幅相當可觀。細價股更是炒得相當激，「投資王擂台賽」選手不少成功扑中，最多一周贏近400萬元！<br>講緊嘅係散戶組首名「喇沙仔 Lasallian」，於中國包裝（572）洗倉當日，於低位6仙水平瞓身喪撈，之後中國包裝就展開絕地反彈，連漲三日，上周五收報0.147元，令「喇沙仔」回報高達1.3倍，300萬元虛擬資本，一周賬面贏394萬元。當然，筆者認為呢個始終係game，輸咗都唔肉痛。如各位真金白銀落場，千祈唔好咁撈底，風險指數極高！<br>散戶第二名暫為「咁好玩既炒股game 12月會唔會extend？@@」。呢個應該係so far呢個game最長嘅user name。目前總資產550萬元，回報83%。呢位師兄都係炒中國包裝，入貨位都好靚，但就早沽咗啲，令回報不及「喇沙仔」。筆者認同呢個game相當好玩，至於12月會唔會extend，唔……我哋會積極考慮！<br><br>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br>Google Play<br> https://play.google.com/store/apps/details?id=com.megahub.appledaily.stockking.activity </p></body></html>