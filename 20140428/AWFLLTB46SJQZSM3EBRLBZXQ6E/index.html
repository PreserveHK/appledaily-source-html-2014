<html><header><meta charset="utf-8"><title>老公勁呷醋子淇想扮執房　親近金秀賢</title></header><body><h1>老公勁呷醋<br>子淇想扮執房　親近金秀賢</h1><p>韓劇《來自星星的你》熱潮未退，男主角金秀賢的魅力更迷倒千億新抱徐子淇。日前金秀賢來港出席商品活動，入住尖沙嘴The Mira酒店，酒店正是徐子淇老公李家誠家族擁有，子淇竟然想諗計扮housekeeping姐姐混入房扮打掃，目的為見「都教授」一面。<br>徐子淇昨早以大會tee加爛牛仔褲look，偕父母到山頂出席「香港夏橋慈善步行籌款2014」起步禮，不過起步禮後，子淇竟是派父母步行，自己先行離去。原來昨日是子淇老公李家誠牛一，本來前晚出發去歐洲旅行，因她要出席活動，所以延期，子淇表示起步禮後要趕回家執行李，她還踢爆老公最近愛呷醋，這情況大女出世時都沒發生，但自從囝囝出生後，情況就起了變化。</p><p>子淇更自爆最近迷上了「都教授」金秀賢，令老公大為呷醋，她更指原本想去酒店見偶像，她笑說：「本來我都想落去，但老公呷醋，我知排隊都未必輪到我，所以想叫老公幫我安排一套酒店職員制服，畀我扮housekeeping混入房扮打掃。」最後當然不成事，子淇謂平日不會追星，也甚少讚別人靚仔，但她說：「但金秀賢真係好靚仔吖嘛！有朋友仲話佢同我囝囝都係單眼皮、髮型又似，又一樣眼矇矇。我用呢個理由，老公先唔嬲咋。」</p><p>「好似BB咁鍾意」
</p><p>越講越興奮的子淇續說：「我鍾意佢，唔係男女愛情嗰種鍾意，而係覺得佢好似BB咁鍾意。佢見面會當日係小朋友嘅假期，如果真係去排隊就真係會忽略咗屋企人，所以都係做唔成housekeeping。」有否準備生日禮物送給老公？她說：「每年都會抽時間兩公婆相處嘅，但今年小朋友問可唔可以一齊去，老公忍心話唔得。有小朋友之後真係少咗時間陪佢，所以去旅行補數，我準備咗Google Glass做禮物。」<br>採訪：卓寶花<br>攝影：仇志德</p></body></html>