<html><header><meta charset="utf-8"><title>龍獅節連鎖效應 - 陳也</title></header><body><h1>龍獅節連鎖效應 - 陳也</h1><p>一，龍獅節省靚審計署招牌，更幫灰頭土臉的廉署翻身，兩個部門，洞悉先機，一早就叫龍獅節收檔。但商經局當兩個部門無到，那位姓黃的常秘愛做「闊佬」，慷納稅人之慨，好快會調職去MK，為當街在行人路大解的強國同胞釋出便意，準備好膠袋！<br>二，王國興議員轉數高，計掂數，叫死黨陳鑑林拎番龍獅節侵吞的「午餐肉罐頭」錢出來派街坊。王議員，信自己，yes you can!榮封罐頭大王！<br>三，陳鑑林奇招篤數，將日子推回獅子山下年代，幼稚園生參加龍獅節，竟然有人工！童工潮回歸，養一個孩子，年年搵陳鑑林幫手安排筍工，就唔使四百萬，減輕唔少負擔；生三個，有賺！生育率急升，唔使靠雙非填數。<br>四，盛事基金擲億五落海，高鐵延誤唔見幾十億，曾俊華還踢爆醫管局單是蝕息都幾千萬，咁張揚，高調地炫富，擺明香港是黑金福地兼洗錢天堂！港燦靠龍獅，唔使包容富表妹的大糞了吧！ </p></body></html>