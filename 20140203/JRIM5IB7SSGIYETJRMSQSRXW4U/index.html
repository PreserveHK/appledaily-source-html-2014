<html><header><meta charset="utf-8"><title>Kary小學雞鬥嘴</title></header><body><h1>Kary小學雞鬥嘴</h1><p>環球歌手吳雨霏（Kary）、孫耀威（Eric）、林德信（Alex）、組合Mr.、Robynn &amp; Kendy和AGA日前棄用毛筆，以圖畫加小學雞的中文字，天馬行空在揮春上寫恭賀語句。<br>Eric跟Kary老友鬼鬼，Kary露出蠱惑笑容，將手中揮春送給Eric，她謂：「我梗係祝佢快啲同女朋友拉埋天窗請我飲啦。」Eric亦不執輸笑指：「我就送呢張揮春畀你，等快啲蜜運成功呀。」<br>問Eric何時迎娶女友陳美詩？他笑言：「我忙到連拍拖都唔記得，仲講結婚咁長遠，上年真係太忙，拍劇出碟仲開埋舖頭，今年希望多番啲時間過吓自己生活。」Kary則說：「緣份呢啲嘢急唔嚟，隨緣啦！」她表示擇偶最緊要溝通，職業樣貌不是首選。<br>採訪：胡比<br>攝影：陳俊強</p></body></html>