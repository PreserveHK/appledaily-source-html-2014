<html><header><meta charset="utf-8"><title>女榜眼帶成績單祭亡父</title></header><body><h1>女榜眼帶成績單祭亡父</h1><p>【本報訊】今年文憑試（DSE）24名「榜眼」之一的跑馬地聖保祿中學考生何穎希，昨日拿了成績單之後，想起亡父一度哽咽，只想到父親的墳墓前，把印有六科5**級的成績單給三年前離開人世的父親看，向他送上這份用努力換回來的最佳禮物。<br>「爸爸喺我中三時候過身，當時我好震驚……」何穎希昨日不欲談及父親的死因，也不欲記者跟她去拜祭父親。想到父親不能在身邊跟她分享喜悅，未能見證她考得六科5**佳績，穎希不禁哽咽。<br></p><p>「佢離世令我更努力讀書」
</p><p>何穎希表示：「爸爸未走嗰時，唔會畀好大嘅壓力我。雖然佢離世對我好大打擊，不過已經變咗一種鞭策，令我更加努力去讀書，𠵱家攞到咁嘅成績，其實我好滿意，我想帶埋張成績單去爸爸墳墓畀佢睇。」<br>雖然穎希的中文科未能考獲5**級，尚欠一星而未能躋身「狀元」之列，但她已對能成為24名「榜眼」之一感到喜出望外，「中文科向來唔係咁好，有5*級已好滿意」。<br>穎希決定報讀大學藥劑學，而不選醫學。她表示主要是因為對藥劑學較有興趣，而她的首選是香港大學的藥劑學系，「咁我都係讀化學，所以就好鍾意藥劑，其實都唔關爸爸過世事，純粹係興趣」。</p></body></html>