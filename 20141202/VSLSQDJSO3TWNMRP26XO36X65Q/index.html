<html><header><meta charset="utf-8"><title>魚樂無窮：咁多內銀點解揀光行 - 唐牛</title></header><body><h1>魚樂無窮：咁多內銀點解揀光行 - 唐牛</h1><p>如果唔信A股會繼續升，以下呢幾百字你唔使睇，因為今日推介內銀股光大銀行（6818）。而家本地上市嘅內銀股有十幾隻，點解會揀光行？因為噚日推完光控（165）？啱咗一部份！</p><p>A股旺爆　H股追落後</p><p>睇番光大系股份今年表現，中國飛機租賃（1848）升107.2%，光控升42.7%，光國（257）升10.8%，光行竟然定咗格無升跌，落後程度令人咋舌。<br>睇估值，光行現價PE及PB分別4.6倍及0.91倍，比起其他12行平均嘅5.1倍及1倍，有一成折讓。睇埋光行A股，呢幾日強到不得了，繼上周五升一成後，噚日又一度漲停，成交旺爆，單計噚日有60億元人仔，係工行A股嘅兩倍有多，明顯受惠存保制新措施。光行A股現價3.91元人仔，折約4.95港元，H股現價3.85元，有22%折讓，難怪近日頻頻打入港股通活躍榜，折讓係咁易收窄至10%，H股可見4.46元，潛在升幅16%。<br><br>唐牛<br> https://www.facebook.com/tongcow88 </p></body></html>