<html><header><meta charset="utf-8"><title>趣趣地：球星哈囉喂多顧忌</title></header><body><h1>趣趣地：球星哈囉喂多顧忌</h1><p>上星期五晚係Halloween，好多外國球星都扮鬼扮馬過節，但做得球星，幾廿個贊助商，有時影張相都好多嘢顧忌，好似車路士中場法比加斯咁，嗰晚戴咗個奪命狂呼面具，同女友同囡囡合照。但佢可能發現着緊條長褲唔係贊助商嘅品牌，所以要朦咗個商標先上載得，真係麻煩。</p><p>至於皇家馬德里左翼加里夫巴利明扮骷髏骨人，但實際原來幫贊助商賣廣告。講到扮得最有誠意嘅，就應該係昆士柏流浪前鋒查理柯士甸，佢唔似其他人其求笠個面具、着件衫就算，仲化埋個喪屍裝，真係嚇得吓人。至於要選最索，就係占士洛迪古斯老婆丹妮娜奧斯賓娜，呢隻豹女郎又可愛又野性。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>