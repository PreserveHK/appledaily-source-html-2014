<html><header><meta charset="utf-8"><title>富婆Laura嘲馬賽艷片　鹹到似鹽焗雞</title></header><body><h1>富婆Laura嘲馬賽艷片　鹹到似鹽焗雞</h1><p>曾嘲馬賽似白切雞的Laura，對於馬賽的艷舞片曝光，昨接受本報電話訪問冷笑說：「不禁倒抽一口涼氣，鹹到成隻鹽焗雞咁，佢跳得幾專業囉，但真係好cheap，乜都畀人睇晒，可以拍三級片，不過要睇佢冧掂邊個監製。」<br>Laura否認睇過該片，會否擔心被懷疑是她流出短片？Laura淡定說：「唔怕，都唔係我，如果係我，我幫佢留咁耐咩。」問她和汪子琦有否睇過馬賽跳艷舞？她沒好氣說：「黐線！唔通佢跳畀我睇咩，亦冇聽汪子琦講過。」</p><p>汪子琦：得失自有天意</p><p>至於馬賽的舊愛汪子琦，昨凌晨在微博上載書枱相並留言：「方寸之地，也可創造傳奇。不以物喜，不以己悲。得失自有天意。」最後一句似冥冥中講中馬賽際遇，認真巧合。而無綫高層樂易玲昨透露事件嚴重，已立即暫停馬賽所有工作，包括無綫收費台主播和節目《軍士夏令營》主持，她說：「因為前車之鑑，作為公眾人物做事前要三思同承擔後果，公司會畀機會佢解釋，至於會唔會解約，就之後再處理，公司投放好多資源喺佢身上，好可惜。」</p></body></html>