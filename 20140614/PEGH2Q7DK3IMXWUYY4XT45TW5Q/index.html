<html><header><meta charset="utf-8"><title>張兆輝囝囝　被控打同學</title></header><body><h1>張兆輝囝囝　被控打同學</h1><p>明日便是父親節，但張兆輝的囝囝張焯鏗（Edison）近日卻惹上官非，令爸爸張兆輝非常頭痕。Edison被指今年4月10日下午涉嫌校內襲擊一名同樣未成年的男生，該名男生指Edison在他等候進入班房時，先以手臂、手踭及肩膊撞他，繼而大力動手及揮拳打他肩膊、頭部及身體，導致他受傷，受傷男生日前由母親代表入稟高院，向張兆輝囝囝索償，但卻沒寫上索償金額。<br></p><p>冇打架前科</p><p>就有關消息致電張兆輝，他昨日在電話中說：「事件進入司法程序，我哋唔方便講咁多。」及後，記者收到張兆輝的短訊回應，他說：「作為父母，我想同所有家長講，若果以後子女俾人打同推撞，要叫佢地千祈唔好還手，我個仔都有受傷，我都會保留法律追究權利，我個仔13年來從來冇打架前科，冇撩事鬥非，在學校操行好，老師讚乖，今次事件，令到作為父母同子女都飽受壓力，總之大家睇到嘅講法，並唔係事實嘅全部，相信香港嘅司法制度、相信法律公平及公正的，總會『真相』大白。」<br>採訪：陳杰<br>案件編號：HCPI551/14</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>