<html><header><meta charset="utf-8"><title>精品開倉　$599懷舊價買PG元祖高達</title></header><body><h1>精品開倉　$599懷舊價買PG元祖高達</h1><p>玩具迷今個星期熱話題，一定係精品開倉。一般品牌性開倉，都會遍重某幾樣產品，但精品今次係由模型、Figure，到超合金，都全線做減價，不過由於今年資料極度保密，好多人連有乜貨品同價錢都未知，記者有幸優先入內觀看；暫知減價產品分別有G7超合金(原價$1,780/特價$980)、Kidslogic 12吋豪鬼(原價$1,000/特價$580)、大人超合金—人造彗星(原價27,000日圓/特價$790)、PLAYSART改APPLESEED A兩隻套裝(原價$1,096/特價$650)，及POP TRAFALGAR-LAW(原價$248/特價$200)，記者另外收到風，特別減價項目，係PG版元祖高達，據知仲會由$899的現價，回歸十年前的$599懷舊價。<br><br>不過去Shopping的玩具迷留意，以往精品的店舖都不收信用卡，不過這次開倉則接收碌卡，但留意會加收1.5%碌卡費用，所以都係帶現金為妙；另外留意開倉地點幾偏遠，基本要行15分鐘先會見到有提款機，所以有心頭好者要帶足現金。<br><br>11月21日(五)<br>12:30-21:00<br>11月22-23日(六、日) 11:00-21:00<br>11月24日 (一)<br>12:30-21:00<br>11月25日(二) <br>13:00-22:00<br>地點：荃灣沙嘴道40-50號榮豐工業大廈1309室<br><br>記者：朱崇德</p></body></html>