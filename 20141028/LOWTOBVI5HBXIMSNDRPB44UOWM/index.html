<html><header><meta charset="utf-8"><title>職場慧眼：我和學生的對話 - 張慧敏</title></header><body><h1>職場慧眼：我和學生的對話 - 張慧敏</h1><p>K：「完全明白Son媽擔心和痛心年輕人，我都非常擔心有人受傷。有人話學生無知，不應該走出來。但佢哋唔咁做有邊個階層會真正出來？香港政改路已沿用舊方法，包容冷靜很多年，苛政猛於虎，港人一向畏首畏尾都豁出去，可想而知大家都知其他方法用盡了！我們為他們安全祈禱吧，支持他們一片赤心，民意係年輕人最大武器，有民意支持政府不會亂動武，這樣他們會更安全！ Son媽敢言，一直是我欣賞的Son ma，冇變過。明白愛之深責之切，對香港，年輕人，Son 媽（其實好多不同年齡層）亦是。」<br>C：「遠在新加坡，每日都有睇香港新聞，望住每日嘅新聞頭條都只係關於佔中，申訴……究竟係香港嘅年輕人眼光短淺，唔識珍惜香港已有嘅，還是我太無主見呢？我支持合法地表達自己嘅訴求，我只係唔明點解可以為咗表達訴求用錢請年輕人同長者出嚟撐人數，更唔明點解會有人為咗錢而盲目去遊行？！ 這樣嘅香港令我好想去改變……但除咗影響身邊嘅人，唔知仲可以做到甚麼？！<br>看到Son ma你今天嘅分享，我真係覺得你好勇敢……果然係我一直尊敬嘅son媽！我近來根本不敢對佔中作任何意見……有理有據也說不清嘅感覺！無論支持哪一方就會令反方嘅朋友跟你反目！有很多外國朋友問我關於香港，我只是答事實叫他們自己上網看，再自己想想，完全不想多作意見。我真的不明白如果要犧牲年輕人，換來嘅民主有多重要！其實香港已經比其他國家好得多，也需要一步一步發展，我對佔中無言了！」<br>我們是個大家庭，各有觀點與立場是正常，能夠和而不同，不會互相攻擊動輒unfriend，我說不出有多安慰！<br><br>張慧敏<br> http://www.facebook.com/HKcareerdoctor </p></body></html>