<html><header><meta charset="utf-8"><title>人妻晒big波『開艙』打坐　女版活佛VIVA</title></header><body><h1>人妻晒big波『開艙』打坐　女版活佛VIVA</h1><p>陳爽近日同老公去第N次蜜月，享受陽光與海灘，連日來陳爽都密密喺微博發功喪貼相，真係好令人羨慕喎﹗<br><br>除咗第一日陳爽晒過啲谷胸性感相之外，其他都係普通旅行照，前晚佢同老公喺個沙灘，舉行咗個私人周年紀念晚宴，佢哋包起個沙灘，現場有靚景又有拱門，仲有蠟燭晚餐，真係好浪漫，陳爽就話：「晚上的Private Beach Anniversary Dinner.整個沙灘都是我們的呀，廚師和適應都好盡責，難忘的浪漫晚餐。」<br><br>噚日陳爽又貼乜嘢相呢？可能佢都知自己悶咗大家幾日，所以就賣大包，一連貼咗幾張泳裝相，仲話：「轉去水屋啦，真的『開艙』晒相嘍。」狂晒佢美好身段，性感度爆燈，睇到人噴血。夜晚八點幾，陳爽又又又再貼相，其中一張相信係佢同老公背影照，好浪漫喎，陳爽留言：「那一眼的地老天荒，日落。」</p></body></html>