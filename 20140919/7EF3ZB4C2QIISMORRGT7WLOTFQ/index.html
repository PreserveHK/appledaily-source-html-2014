<html><header><meta charset="utf-8"><title>iPhone6零機價的陷阱　最貴扮最平！ </title></header><body><h1>iPhone6零機價的陷阱　最貴扮最平！ </h1><p>雖然iPhone6於中國發售的日子遙遙無期(哈哈哈哈哈哈哈哈哈哈......)，但大家千萬唔好畀短暫的勝利沖昏頭腦，尤其是，撳唔到機，諗住上台出機的人。電訊商包括PCCW旗下csl.、1010、中移動香港、數碼通及3香港推出iPhone6及6 Plus的月費計劃，全部都係兩年合約。當中，又以csl.及1010的「零機價」計劃最齊，由16GB版iPhone6至128GB版iPhone6 Plus均有零機價計劃，但因月費貴得驚人，總支付金額貴絕電訊商。<br><br>以最受(炒家)歡迎的128GB版iPhone6 Plus為例，csl.的10GB數據計劃出機唔使錢，計及隧道費及強制的增值服務收費，月費達695元，兩年合約總支出16680元。中移動同樣10GB月費計劃，即使要付1700元機價，總支出亦只是$15932元，比csl.平約750元。<br><br>較低網絡用量收費都唔平，如3香港推出500MB計劃，月費188元，加上隧道費及增值服務收費共48元，月費達236元，比非iPhone的500MB計劃每月貴56元，計及兩年合約，共多付1344元。</p><p>月費「低」疑搵笨</p><p>都係揀iPhone6 Plus 128GB版，中移的1GB月費計劃算是同類計劃中收費最低。計及雜費等支出，每月313元，加上機價4480元，總支出共11992元。但中移的1GB帶機上台計劃，每月只是140元，只要簽一年合約，更具彈性，即使簽兩年合約，市民另購iPhone，總額亦只是11448元，比上台出機計劃便宜544元。但上台出機有機會比自己訂購更快取得現貨，若出機目的係炒賣，以新機僅炒上5000元計，於中移動上台，仍可賺逾1000元及兩年的電話月費。<br><br>市民如果想轉台出機，更要留心本身的合約尚餘多少個月，計算會否白交月費。</p><p>資料或因電訊商更改計劃而有出入，申請前宜先向電訊商查詢條款及細則。</p></body></html>