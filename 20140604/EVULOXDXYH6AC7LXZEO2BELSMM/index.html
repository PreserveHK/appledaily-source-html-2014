<html><header><meta charset="utf-8"><title>隔牆有耳：許智峯全家撐平反 - 李八方</title></header><body><h1>隔牆有耳：<br>許智峯全家撐平反 - 李八方</h1><p>啱啱喺周日舉行嘅六四遊行，喺酷熱天氣下仍然有3,000人行出嚟，要求平反六四。人潮之中，八方就見到近來因為抗議中西區區議會黑箱審批宣傳《基本法》撥款、最終被警方抬走嘅民主黨中西區議員許智峯，推住架BB車，一家四口齊齊遊行。佢半歲嘅囝囝，唔知係咪當日最細嘅遊行人士呢？<br>許智峯話呀，大熱天時要兩個豆丁上街遊行，梗係辛苦啦，但佢同太太眼見社會越來越扭曲，關乎良知、是非黑白嘅事都可以顛倒，所以先想身體力行，早啲講畀兒女知個真相。佢話兩歲嘅囡囡行完返屋企睇電視，好似明白乜嘢係遊行喇，今晚希望再次全家出動參與燭光集會。</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp  </p></body></html>