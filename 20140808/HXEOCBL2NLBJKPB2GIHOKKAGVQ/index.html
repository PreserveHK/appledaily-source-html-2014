<html><header><meta charset="utf-8"><title>落選膠面港姐擔正被狂插　鼻窿大細邊</title></header><body><h1>落選膠面港姐擔正被狂插　鼻窿大細邊</h1><p>有時「變臉」係為咗更省鏡，但亦都有好多例子，係「變」完之後仲衰過之前，咁，就真係慘慘豬兼令人嬲嬲豬喇。<br><br>最近喺公仔箱又見到個「變臉」嚴重失敗嘅個案，2011年落選港姐劉思希，無端端成為監製嘅寵兒，又無端端可以擔正，戲份仲唔少。但係呢，喺高清之下，螢光幕前膠面相當外礙眼，特別係個鼻，一邊鼻窿大一邊鼻窿細，加上啲劇差，引起網民高度關注。<br><br>搵番劉思希一張舊照，以前仲係學生妹嘅佢，係單眼皮，有一個準頭有肉嘅豬膽鼻，望落去相當順眼自然，真係唔知為乜要走去變靚啲，昨日有報道指劉思希光顧上海一間整容醫院，真係「靚晒」<br><br>澳門長大，自細就發夢做明星，美國林肯大學讀完行政管理碩士之後，就參加不同選美想踩入娛樂圈，加上屋企有錢，阿媽又識得人多，仲同大台珍姐監製好熟，所以機會不停有。<br><br>可惜劉思希嘅膠面太嚇人，有不少人見到都忍唔住問佢邊位，仲激到即刻熄電視或者轉台。有內地網民直頭話:「我想爆粗口。整部電視劇因為有你。讓我倒胃口……實在受不了你了，去百度搜了下你，嚇我一大跳。你是2011港姐叫劉思希。我 …香港是不是沒女的了？」</p></body></html>