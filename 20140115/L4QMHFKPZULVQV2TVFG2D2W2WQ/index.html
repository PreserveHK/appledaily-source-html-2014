<html><header><meta charset="utf-8"><title>$108快餐鰻魚飯消失了　can.teen職員建議轉食$50粟米魚柳飯</title></header><body><h1>$108快餐鰻魚飯消失了　<br>can.teen職員建議轉食$50粟米魚柳飯</h1><p>【本報訊】本報昨日報道，美心旗下快餐店can.teen推出108元午市鰻魚飯快餐，貴絕快餐店同行，亦貴過「有人招呼」的翠華茶餐廳等。美心昨日連忙把鰻魚飯「下架」，網民批評本港租金、樓價高企，實為快餐店也「食唔起」的主因。<br>記者：鄭柏齡</p><p>美心回覆本報，指浦燒鰻魚飯及黑豚肉飯屬「瀛燑味」系列推廣系列的兩款食品，推廣期內與其他款式輪流供應，售完即止。公司續稱，can.teen致力提供多元化國際美食，不時推出不同主題及食材的食品推廣。</p><p>9成客食碟頭飯</p><p>美心月前推出「瀛燑味」系列日式套餐，其中鰻魚飯連麵豉湯售108元，不包飲品；第二貴的黑豚肉飯則售98元。本報昨再到金鐘兩間can.teen快餐店查看，赫然發現上述兩款「高級快餐」已經下架；職員表示，公司早上更換餐單，不再賣鰻魚飯，同時建議記者購買盛惠50元的焗粟米魚柳飯。<br>現場所見，午市時段的海富中心can.teen人流如鯽，不少食客需要等位，逾9成食客只光顧燒味飯或碟頭飯。附近上班的白領女士表示，看到報道後專程到快餐店一睹鰻魚飯「真面目」，對產品突然下架感到「有少少失望」。但亦有人表示，金鐘can.teen向來「貴過人」，多數帶飯上班或到灣仔用膳。<br>有港島區租務代理表示，「自從九倉買咗金鐘廊後，加上沙中線就通車，金鐘已經非常貴租，甚至冇盤放」。該代理續指，以翠華日前以月租122萬元搶得銅鑼灣駱克道分店為例，租金、人工高企，最終迫使食肆不停加價。<br>雖然價錢「數一數二」的鰻魚飯及豚肉飯已經下架，但快餐店內仍有出售「瀛燑味」系列其他食品，包括售價為88元的「特上御膳吉列豬扒飯」及78元的「鹽燒三文魚珍珠帶子蛋包飯」等。<br>在海富中心附近的金鐘廊，同屬美心集團旗下的一風堂，仍然繼續出售鰻魚石頭鍋飯，售價58元，平過can.teen快餐。如果只是比較吉列豬扒飯價錢，翠華售59元，日式咖喱餐廳Coco壹番屋則售65元。</p><p>蘋民洗版</p><p>Raymond Lai：不是平貴的問題，是值不值的問題。大陸米配「reheat」的大陸鰻魚加沖水的麵豉湯，成本$10都唔使，收你$108你都肯俾，證明你一係無得揀，一係你儍？<br>Leo Leung：有人敢賣，有人肯買，又唔係必需品有咩好嘈？<br>See Man Lee：貴地租，高樓價，係罪魁禍首，萬惡嘅根源。<br>Winnie Yiu：𠵱家食串魚蛋都要十蚊！貴死啦！<br>Vitia Leung：午餐要超過$100劇貴！<br>Yan Yau Yau：願者上釣（但我就不會幫襯）。<br><br>節錄自facebook有關鰻魚飯報道</p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>