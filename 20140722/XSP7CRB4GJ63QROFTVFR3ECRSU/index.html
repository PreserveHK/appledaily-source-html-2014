<html><header><meta charset="utf-8"><title>涉勒索「變形金剛」　被告威脅掟花盆落街</title></header><body><h1>涉勒索「變形金剛」　<br>被告威脅掟花盆落街</h1><p>【本報訊】全球票房大收的荷里活電影《變形金剛4》，攝製隊去年在港取景期間接連遭勒索，繼早前兩名涉案兄弟被定罪判囚後，昨再有兩名男子被控串謀勒索罪受審。證人口供稱，其中一名被告雖沒有明言索取金錢，但說話間表露古惑仔身份，又揚言要掟花盆落樓，目的是為了勒索。<br>負責安排租用場地和現場打點的「拾月堂」電影製作公司職員湯凱家供稱，去年10月22日案發日前，已租用土瓜灣道益豐大廈天台，當日美術部正進行陳設工作，她外出用膳期間，接到道具部同事來電求助，她並從益豐大廈的保安員得悉，有好像黑社會的人士在場搞事，她遂致電警方求助。</p><p>被指表露古惑仔身份
</p><p>她返抵天台時見五名陌生男子，首被告謝忠平（35歲）向她稱「你哋喺度拍戲，有冇通知我哋呀？」首被告否認是大廈住客，自稱「喺附近搵食」。湯認為他是表露古惑仔身份，打算勒索，於是她問：「我有乜幫到你？」但首被告默不作聲，只定眼望她，似待她先提出錢銀補償，10多秒後才說：「咁即係冇啦！」<br>湯說，首被告與另四名男子傾談後，身後另一男子稱：「呢度咁多花，全部掟晒落去啦！」湯聞言大驚和緊張，因現場有逾百個大小花盆，若推落街將十分危險。<br>其餘四名男子其後離開，剩首被告一人，湯續工作，其間首被告跑到她面前，粗魯地說：「咁即係冇啦！當我冇到啦！」湯後來傾電話，首被告又稱：「你唔好打電話呀！我乜都冇做過呀！」湯認為他心虛以為她找幫手。未幾一隊警員到場，帶走首被告。<br>控方開案陳詞指，首被告和次被告蔡健信（30歲）及數名男子當日下午到達天台，揚言「呢度搞到大龍鳳咁」，稱要就「關於入廟拜神嘅嘢」找負責人傾談。<br>案件編號：DCCC1132/13 &amp; 158/14</p></body></html>