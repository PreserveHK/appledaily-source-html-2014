<html><header><meta charset="utf-8"><title>隔牆有耳：懲教署入清真寺招聘 - 李八方</title></header><body><h1>隔牆有耳：<br>懲教署入清真寺招聘 - 李八方</h1><p>本港全民就業，各方都求才若渴，要看管各色人種嘅懲教署都唔例外，尤其對南亞裔囚犯，最好搵番佢哋同鄉嘅懲教人員睇住，溝通都易啲。八方知道懲教署早排除咗放寬非中國籍求職者以小組面試代替中文筆試外，仲搵南亞裔夥計主動去有伊斯蘭宗教背景嘅中學，甚至踩入清真寺同錫克教堂招募，大力宣傳懲教署呢份工，希望吸納新血。<br>有懲教署阿Sir仲同八方講咗單九十後應徵笑話。話說有大學生應徵懲教主任級職位，通過晒體能同筆試，面試時考官用英文提問，佢竟然用中文答，考官話懲教主任要用英文，佢竟然反問唔係應徵緊助理懲教人員咩？考官即刻O晒嘴兼out埋佢。</p><p>【622公投　我撐普選】 毅行直播<br>流動版網頁︰ http://622popvote.appledaily.com <br></p></body></html>