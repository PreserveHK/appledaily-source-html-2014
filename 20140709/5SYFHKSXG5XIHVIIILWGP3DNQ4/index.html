<html><header><meta charset="utf-8"><title>女球迷懶人包：強攻鐵三角實難防 - 陳婉婷</title></header><body><h1>女球迷懶人包：強攻鐵三角實難防 - 陳婉婷</h1><p>荷蘭同阿根廷兩支傳統勁旅將會喺今晚搏盡，力爭最後一張決賽入場券！好多人都會將焦點放喺美斯身上，但今晚缺少迪馬利亞幫手護航，美斯應該會更加被箝制。相反，雖然荷蘭都唔算係打整體嘅球隊，但就至少有強攻鐵三角在陣，令人難以防備。</p><p>女球迷懶人包：洛賓速度屈晒機</p><p>洛賓（圖）、史奈達、尹佩斯同雲達華治可算係荷蘭近年嘅「四大才子」，為荷蘭近10年打江山，原本今屆應該係呢4位球員最後一次攜手打世界盃，可惜雲達華治因傷退隊，美中不足。不過剩餘嘅「三劍俠」都唔講得笑，洛賓光頭有殺氣，盤球速度屈晒機；史奈達成熟穩重，攻守兼備球味濃；尹佩斯英俊瀟灑，海豚頂波冇難度。3個喺世界盃至今已合力貢獻7個入球！</p><p>女球迷懶人包：「炒芥蘭」又痛又痹</p><p>知唔知「炒芥蘭」喺球場點解呢？當然唔係食嗰隻啦，而係指兩個球員嘅腳硬拼，好似膝頭撞大髀咁，通常令肌肉都乸埋一嚿，又痛又痹，我哋叫做「硬傷」。<br>陳婉婷<br>太陽飛馬助教</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>