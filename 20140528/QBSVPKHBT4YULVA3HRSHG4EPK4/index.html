<html><header><meta charset="utf-8"><title>中環迷你裙：700蚊拖鞋的商機 - Samantha</title></header><body><h1>中環迷你裙：700蚊拖鞋的商機 - Samantha</h1><p>限制自由行提議即時推冧一眾零售、收租股，僅得利信達（738）憑着靚靚業績逆市飆7%，成績表中，電貿着墨倒不少，今年目標是電貿佔營業額十分之一，當Samantha上Le Saunda天貓官網八卦，睇吓有冇平嘢掃之際，駭然發現竟然賣緊一對766人仔的拖鞋，以為自己眼花，這比超模Gisele Bundchen與Ipanema合作設計的涼鞋賣得仲貴，不過Samantha唔買唔緊要，還有成千上萬的同胞幫襯，話說Le Saunda這品牌舊年電貿增長117%。<br>做網購平台的京東商城、淘寶等已討論緊滲透率的問題，過去幾年着眼點可能大力發展一、二線城市，如今呢班人要買早就買了，未來表演舞台是三、四線城市，早前獲馬雲有份的雲鋒基金注資的全峰快遞，透露會加大三、四線城市佈局。在400億成交悶市下，眼見去年熱炒股有絕地反擊的迹象，若炒物流股，首選主攻三、四線城市，開發及運營大型商貿物流中心的毅德（1396）。上市僅七個月的毅德，剛派的全年成績表都幾靚仔，核心經營淨利潤亦約14.18億（人民幣．下同），增加2.9倍，值得留意是，截至去年底淨現金結餘是35億元，為項目發展提供充足資金，加上公司頻頻回購，再下潛空間料有限，Samantha去年底推介此股不夠三個月，累計升幅最高達92%，毅德近日在2.5港元附近似企穩，炒博反彈要預埋佢！<br><br>Samantha<br>本欄逢三、五刊出</p></body></html>