<html><header><meta charset="utf-8"><title>關仁隱事：「小珍」靠精幹撐腰 - 關仁</title></header><body><h1>關仁隱事：「小珍」靠精幹撐腰 - 關仁</h1><p>成日話新人切忌輕佻浮躁，未紅已擺架子更要不得，之前喺公仔箱套劇跑出的「小珍」，同「精幹」嗰仔拍緊拖，加上有精幹呢個未來老爺撐腰，就覺得自己好紅。作為新人嘅小珍已經有唔少壞習慣，話說去商演就玩遲到，又唔跟客戶指定dress code，人哋要求佢着短褲，佢偏偏堅持要着長褲，原本應承咗幫客戶宣傳，但就一味拖字訣，又話拍緊劇，最後仲玩no show。其實小珍後生女有心入娛樂圈，就應該要有好嘅工作態度。聽聞佢對傳媒嘅態度都係一般，試過有記者問佢攞電話，拒絕唔畀唔緊要，仲同佢嘅工作團隊講：「個個都畀，我咪好唔得閒。」<br>撰文：關仁</p></body></html>