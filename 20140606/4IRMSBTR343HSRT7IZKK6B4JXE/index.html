<html><header><meta charset="utf-8"><title>異動空間：華南城有買趁手 - 魏力</title></header><body><h1>異動空間：華南城有買趁手 - 魏力</h1><p>恒指回氣，但二三線股明顯生猛咗，近六成股份向上，較易搵股炒。早排推介網遊股百奧（2100），終於突破W形底頸線，嚟料！4月上市以來一直潛水，貨源收乾晒，爆上阻力不大。百奧首季付費用戶急增26%，用戶收益亦升20%，有靚數支持，中線目標上返招股價2.15元，水位近五成。如以當時上限價2.6元計，上升空間達78%！<br>呢排不時有股份低位大棍崛起，追又驚震倉唔追又怕錯失大茶飯，貪婪與恐懼交戰。追入與否只能靠睇三樣嘢──消息、成交、運氣。以協鑫新能源（451）為例，一直交投疏落，5月25日宣佈一拆六，昨終於井噴式爆上，成交激增，可信度較高，本月30日拆細前值博率不俗。<br>市傳騰訊（700）入股華彩（1371），流定堅難以估計，但令魏力留意番華南城（1668）。物流股近排炒得火熱，中外運（598）已創新高，華南城日前突破3.7元蟹貨區後整固，昨見買盤積極大手掃貨，為爆發先兆！受惠與騰訊的整合，美林料2013至16年，華南城複合年增長率達42%，目前PE僅8.5倍，顯然不合理地低，有買趁手，中線有力再闖5蚊關。</p><p>魏力<br> http://www.facebook.com/2012jason </p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>