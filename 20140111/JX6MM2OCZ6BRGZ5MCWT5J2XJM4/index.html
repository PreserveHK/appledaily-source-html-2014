<html><header><meta charset="utf-8"><title>王馨平望六叔安息</title></header><body><h1>王馨平望六叔安息</h1><p>王馨平（Linda）、李樂詩及李幸倪（Gin Lee）昨到商台宣傳下月舉行的慈善音樂會，為傷健人士籌款，問到Gin Lee與兩位前輩合作有否壓力？Gin Lee說：「好期待同榮幸。」Linda即笑說：「點解淨係問佢緊唔緊張？我哋都好緊張，因為Gin Lee好有實力，把聲好好聽，我哋都唔可以唱得差過佢，壓力仲大！」李樂詩則表示其奶奶是傷健人士，老公很支持，到時會齊齊捧場。此外，問到父親王羽會否出席邵逸夫追思會？Linda說：「有打過畀佢，佢話以前都係鄒文懷聯絡佢多，希望六叔安息，冇問佢去唔去。」<br>採訪、攝影：胡比</p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>