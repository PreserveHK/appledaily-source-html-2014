<html><header><meta charset="utf-8"><title>敢言校長　反教局「整治」通識科</title></header><body><h1>敢言校長　反教局「整治」通識科</h1><p>【雨傘革命　第43天】<br>【本報訊】近年最敢言校長李雪英，昨再以中學校長會主席身份挺身捍衞被建制派「圍剿」的通識教育科，她指出若因佔領運動而要整治該科，是扭曲教育及極危險事件，勸諫教育局勿在此時進行整治，否則只會掀起另一場反國民教育風波。她認為通識科內容和考核模式是否有問題，需要全盤檢視，但不應因一場街頭運動而抽走部份內容，反問「係咪有人做咗原子彈，我哋就抽咗化學科出嚟？」<br>記者：倪清江　彭美芳　呂浩然</p><p>「反佔中大聯盟」9月設立舉報佔中學生的熱線後，李雪英校長即痛斥大聯盟製造白色恐怖，喚醒教育界和家長要保護學生。她昨在商台節目《政經星期六》，一口氣於三分半鐘內，接連否定學生參與街頭運動與中史非必修科有關、反對刪減通識科和斥責教育局只懂叫學生不要上街。<br>建制派認定學生不愛國，是沒將中史列為必修科。讀歷史出身的李雪英斬釘截鐵說：「我唔覺得今次大規模街頭運動，係同學生冇讀中史有關係。五四運動開端都係學生運動，我甚至乎唔相信（學民思潮召集人）黃之鋒呢批同學對中史冇認識。」</p><p>「有人做原子彈就抽化學科？」
</p><p>李指學生對中國感情不夠深厚，與是否讀中史科並不是等號，「所以推動中史教育，係咪等如推動學生愛國，我覺得唔係一個等號……我估好多讀過中史嘅人都喺街頭（參加佔領運動）！」即使中史改為必修，未必可扭轉有關局面，「除非我哋嗰套教育係有特定目的，而唔係一個讓學生思考嘅教育」。<br>建制派議員葉劉淑儀和梁美芬，以至當年力撐設立通識科的前教育統籌局常秘羅范椒芬，均指摘通識科是促使學生上街元凶，有傳政府極高層已指令教育局「整治」該科政治內容。<br>李校長豪不客氣反問：「係咪有人做咗原子彈，我哋就抽咗化學科出嚟？」她認為通識科內容和考核模式是否有問題，需要全盤檢視，但不應因一場街頭運動而抽走部份內容，「我諗呢個係完全扭曲咗教育，係好危險嘅事。如果呢個時候去處理通識科，引起會係第二場類似國教科風波！」<br></p><p>津中議會指勿干預教育專業
</p><p>中學生和大學生都是今次佔領運動的主力，學生與學生間撕裂，學生與家長間現分歧，中學校長會將於月底展開「身心靈重建計劃」，帶領學生「走出陰霾」。李雪英認為教育局責無旁貸，「教育局除咗提學校唔好帶佢哋出去示威遊行、呢啲活動係非法嘅之外，會唔會佢哋會有多啲支援投放，或者佢哋教育心理學家會去學校睇吓，而唔係我哋民間組織去推動呢？」<br>津中議會主席林日豐也指出，外界不應干預教育專業，「如果由某啲組織去指導教學，係好危險」。他指全部中學初中均設中史科或整合入初中通識科。</p></body></html>