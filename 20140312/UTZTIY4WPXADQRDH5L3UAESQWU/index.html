<html><header><meta charset="utf-8"><title>郭子健聲援：扼殺創作自由</title></header><body><h1>郭子健聲援：扼殺創作自由</h1><p>港視開台又再受阻，事件備受演藝界人士關注。去年10月港視不獲發牌，曾到政府總部聲援靜坐員工的導演郭子健，昨日在電話表示一向支持開放大氣頻道，對於政府羅織理由阻止港視廣播，感到極氣憤，他說：「擺到明唔公平嘅事，呢個係公平競爭社會，有乜理由可以做啲咁嘅嘢。作為娛圈一分子，聽到呢件事係好氣憤，因為扼殺緊創作自由，個龍門直情𠵱家搬咗過隔離場。」<br>導演鄭寶瑞昨在電話中表示有看王維基的記者會，他說：「睇新聞覺得政府迫到王先生有啲走投無路，你話冇勢力喺上面，我哋真係好難相信。一係一開始話『我唔畀你做㗎』，政府亦都唔夠膽講嘅，呢個政府做到𠵱家冇威信就係咁解。」新城DJ林柏希也在微博說：「其實如果香港政府夠薑，不如簡單講一句：『只要係王維基 ，我哋就係唔畀你搞電視台！』」<br>採訪：何永寧</p></body></html>