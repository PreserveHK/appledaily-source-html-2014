<html><header><meta charset="utf-8"><title>職場慧眼：究竟邊度有前途（上） - 張慧敏</title></header><body><h1>職場慧眼：究竟邊度有前途（上） - 張慧敏</h1><p>今次破天荒分上中下三篇講解，先和大家打個底，以下是一位年輕面書友兼忠實讀者，兩年多前和我的私訊：「我好唔開心，公司話生意差要cut開支，剛剛被老闆炒過唔到年！同我同期入另一個有得留低，我冇！大家平起平坐，只不過我唔識講說話及唔識睇面色做人。我做嘢超投入跟得貼上心，論經驗、學歷、勤力都比他好，全年都冇遲到早退，而他一年遲到十多次，又無故曠工，預支年假， 返工玩電腦樣樣齊。老闆話我怕蝕底斤斤計較，話我怕蝕底？明明大家平起平坐，公司所有『下欄嘢』都已經係我做晒，做跑腿叫飯買飯都是我出錢先又要出力，執貨倉粗重嘢都係我，反觀佢淨係坐喺度，咁都話我怕蝕底？」<br>「仲有我上司話我難教難駕馭，佢叫我做嘢我唔聽佢話，有自己一套。其實係咪請人着重易駕馭？好多都唔鍾意請太有經驗，我公司就係咁，請後生女諗住易教聽話，咁即係點？我做嘢又快又準，精益求精，都冇得留低，反而留一個遲到王，呢間公司發展前途有限！」<br>我當時答他：「你心情唔好我可以理解，待你心情平復之後試細心想想你上司對你的評語，其實你為甚麼冇得留低的原因呼之欲出！你要吸取今次慘痛的教訓，否則就真的是total loss了！不經一事不長一智，不要怨天尤人，除了勇敢面對還須拿出決心改及克服自己的弱點。Son姐為你打氣！」<br>老闆請人，最基本要求，無非必能為自己所用。坦白講，蠢其實一點沒有問題，總有可用得着的地方。但自恃聰明目空一切，自把自為一知半解叻唔切，橫衝直撞成事不足敗事有餘，死得人多。<br>剛又收到他的私訊，工作又出了狀況，明天繼續。<br><br>張慧敏<br> http://www.facebook.com/HKcareerdoctor </p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>