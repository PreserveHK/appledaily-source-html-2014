<html><header><meta charset="utf-8"><title>「80分的爸爸，不等如合格丈夫」八両菜鬧仔偏幫八両金</title></header><body><h1>「80分的爸爸，不等如合格丈夫」<br>八両菜鬧仔偏幫八両金</h1><p>八両金（原名葉競生）與前妻八両菜（何顓彤）夫婦決裂超過十年，自老婆走佬後，兩父子相依為命，本來相安無事，但最近卻因八両金爆出前妻大前年忽然現身和解認仔，八両仔（葉小霆）重拾失去多年母愛的一番話，竟令原本平靜的八両家再掀波瀾。先是八両菜大爆前夫包二奶、冇畀家用及向囝囝思想洗腦，但八両仔即時挺身而出，力撐爸爸反擊媽咪，面對囝囝的指控，八両菜前日凌晨以「Ho Polly」之名在本報網頁不斷留言抗辯。</p><p>網民斥失責</p><p>八両菜最初留言聲稱，這段婚姻令她有創傷後遺症，到今天心情仍激動，自己現時自力更生，生活平淡亦算穩定，但不希望兒子只說爸好，歪曲媽媽。一小時後，她又留言：「你WhatsApp激到媽死吓死吓，我仍維護你，希望有一天你能客觀，世故，成熟，中肯……」隨後讀者紛紛留言，卻反指摘八両菜當年棄子走佬，失責在先，但亦有人認為子女不應公開數自己父母。</p><p>不忿再留言
</p><p>八両菜眼見不獲網民支持，便深深不忿，昨日繼續留言：「大家要明白一個有80分的爸爸，是不等如有50分合格做人丈夫……那些年他生活富足，我過甚麼生活，我又貪啲乜……」八両菜多番埋怨八両金當年沒做好丈夫責任，經過多年仍未能釋懷，八両菜昨日接受記者電話訪問回應說：「因為我太認識佢，我唔乘機平反，佢之後10年，一得閒就會打擾我，抬舉佢自己嚟踩我，直到佢百年歸老。」<br>採訪：陳杰</p></body></html>