<html><header><meta charset="utf-8"><title>中環在線：何善衡馮堯敬基金捐助恒管 - 李華華</title></header><body><h1>中環在線：<br>何善衡馮堯敬基金捐助恒管 - 李華華</h1><p>恒生銀行（011）創辦人之一何善衡與永亨銀行（302）創辦人馮堯敬係本地第一代華資銀行家兼慈善家，佢哋生前係老友，各自設有慈善基金會。<br>兩位嘅慈善基金最近就一齊向恒生管理學院（恒管）捐出合共9,000萬元，助學院擴建。<br>何善衡與馮堯敬有乜淵源？佢哋祖籍同屬廣東順德，私交深厚，一度係左鄰右里，飲茶晨運、做生意、考察業務應對危機，秤不離砣，對員工夥計亦非常關照，賺錢之餘亦不忘回饋社會。何善衡慈善基金會早於1970年，馮堯敬就喺1979年成立基金會，兩個基金會今次分別捐8,000萬同1,000萬元畀恒管。<br>恒管就會喺擴建計劃入面、並已經落成嘅A座教學樓命名為「何善衡教學大樓」，何善衡教學大樓4樓嘅會議廳就會命名為「馮堯敬堂」，學校將於下半年舉行命名儀式。</p></body></html>