<html><header><meta charset="utf-8"><title>隔牆有耳：1,600熊貓大軍6.9攻港 - 李八方</title></header><body><h1>隔牆有耳：<br>1,600熊貓大軍6.9攻港 - 李八方</h1><p>「1600熊貓遊香港˙創意×保育」巡迴展，終於定咗日子喇！呢1,600隻熊貓會喺6月9日（星期一）抵達香港國際機場，到時會齊齊企定定俾香港傳媒影番張靚相，1600熊貓之父法國藝術家Paulo Grangeon仲會陪班「仔仔女女」做訪問㖭。<br>熊貓之後會遊香港，去天壇大佛、馬灣、尖沙嘴鐘樓、維多利亞公園，最後會去到中環PMQ元創方展出。想近距離接觸佢哋，𠵱家有機會，因為主辦單位搵緊義工，會有少少車馬費，18歲以上嘅人如果有興趣可以電郵去mailto:team@allrights-reserved.com聯絡。1,600熊貓遲啲仲會有領養計劃，詳情之後公佈。</p></body></html>