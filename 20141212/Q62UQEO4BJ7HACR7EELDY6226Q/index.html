<html><header><meta charset="utf-8"><title>隔牆有耳：Google Earth再現金鐘旺角佔領區 - 李八方</title></header><body><h1>隔牆有耳：<br>Google Earth再現金鐘旺角佔領區 - 李八方</h1><p>三大佔領區只剩銅鑼灣，旺角喺上月25日被警察藉機清場，金鐘就噚日都被清埋。旺角及金鐘佔領區應該仲喺好多人記憶中，雖然現實空間唔存在，但網上世界仲喺度呀。</p><p>Google地圖及Google Earth近排更新咗衞星圖片，只要瞄準金鐘一路放大，就會發現鳥瞰政府總部對開夏慤道同干諾道中，仲係遍地帳幕，雖然解像度唔高，不過紅色帳幕相當搶眼。跳過去旺角睇吓，Google地圖就好似唔見佔領區，即係上月25日清場後可能更新過，但Google Earth就仲見旺角彌敦道放滿帳幕。至於銅鑼灣佔領區，真係唔顯眼。</p></body></html>