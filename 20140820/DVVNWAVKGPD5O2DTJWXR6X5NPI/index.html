<html><header><meta charset="utf-8"><title>凍飲降甜味敏感度</title></header><body><h1>凍飲降甜味敏感度</h1><p>【致肥陷阱】<br>夏天容易胃口欠佳，熱食不受歡迎，嘆杯凍飲配壽司進食，是不錯的午餐選擇。但其實冷藏飲品也暗藏致肥危機，因為冰凍感覺會大減身體對甜味的敏感度，容易令人「飲甜咗、飲多咗」。部份人誤解「加冰」可減低甜味，惟加冰後，繼續「飲晒一杯」，都會吸收一樣糖份，無助減少攝取糖份。<br>要避免攝取過量糖份，市民最好避免一日飲超過一杯甜飲，無糖飲品是最佳選擇，在炎炎夏日，中國茶是不錯的解渴飲品，如茉莉茶、烏龍茶或綠茶等。想要飲用有「味道」的飲品，梳打水、有氣礦泉水也可以。</p><p>運動飲品糖份偏高</p><p>台式飲品如珍珠奶茶，因含有糖漿和奶精，糖份及熱量偏高，應減少飲用。運動飲品的糖份也偏高，主要針對有劇烈運動人士，市民一般情況下毋須飲用。已吃了豐富午餐，如中式點心、扒類食物或炒粉麵等，飲品宜走糖、少甜或走甜，熱飲比凍飲為佳，因為可自行落糖或改用代糖。謹記兒童每星期不應飲多於兩次甜飲，以免攝取太多糖份。<br>《蘋果》記者</p></body></html>