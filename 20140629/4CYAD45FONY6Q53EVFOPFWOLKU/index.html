<html><header><meta charset="utf-8"><title>世盃星戰：娜姐睇好荷蘭入波多</title></header><body><h1>世盃星戰：娜姐睇好荷蘭入波多</h1><p>世界盃今晨已經產生了兩隊八強份子，今晚深夜就到分組賽入波最多的球隊荷蘭對住失波最少的墨西哥。周秀娜與陳靜（DaDa）都覺得荷蘭可以過關，娜姐甚至估會係大手交易。至於哥斯達黎加，兩位女神都相信該隊憑住地利可以輕取希臘。</p><p>荷蘭VS墨西哥</p><p>周秀娜：【4:2】<br>「睇番之前分組賽，荷蘭同墨西哥兩隊都好勁，荷蘭進攻唔使講啦，應該會入好多波。」</p><p>DaDa：【2:1】<br>「雖然墨西哥可以和到巴西，但到淘汰賽就唔同，荷蘭憑身形可以用高波贏，比數會好接近。」</p><p>哥斯達黎加VS希臘</p><p>周秀娜：【1:0】<br>「今屆世界盃16強美洲球隊佔咗一半，哥斯達黎加分組賽踢得好好，應該贏到希臘。」</p><p>DaDa：【1:0】<br>「令人有驚喜嘅哥斯達黎加，對住主守嘅希臘，相信會踢得比較辛苦，可能只可以僅僅熟。」</p><p>世盃星戰遊戲規則：
</p><p>16強賽事由兩位明星對賽，貼足八場賽事，估中賽績（勝、和、負）得一分，估中波膽得三分，四天賽事完結後得分最高者勝出。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>