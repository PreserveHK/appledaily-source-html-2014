<html><header><meta charset="utf-8"><title>中環在線：抽水抽得快 - 李華華</title></header><body><h1>中環在線：抽水抽得快 - 李華華</h1><p>新世界發展（017）主席鄭家純家族持有嘅周大福，過農曆新年前宣佈斥資1.3億元入股耀才（1428），成為第二大股東。耀才噚日包場請客戶睇新春賀歲片，亦趁機做宣傳，喺戲院門口擺易拉架海報，話喜獲周大福入股，如虎添翼云云，即刻抽水！</p></body></html>