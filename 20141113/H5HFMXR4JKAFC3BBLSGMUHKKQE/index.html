<html><header><meta charset="utf-8"><title>求驗客手記：強姦犯嚇走靚主播</title></header><body><h1>求驗客手記：強姦犯嚇走靚主播</h1><p>早排大台播完講懲教署嘅劇集，鼓勵大家接受更生人士，但要其他人完全放低成見都真係有難度；好似威爾斯25歲前鋒卓雲伊雲斯（左），因為2011年犯咗強姦罪，2012年被判坐5年，服刑期間行為良好，今年10月獲提早放監，佢嘅前球會、英甲嘅錫菲聯原本都好大方，想簽番呢位球員，近期仲畀佢開始隨隊跟操。但身為靚女主播嘅查妮（Charlie Webster、右），因為自己15歲曾受性侵犯，就唔想與強姦犯為伍，決定辭去球會代言人工作，認為佢侮辱女性；而且錫菲聯球迷更發起簽名行動，要求球會拒簽卓雲，結果已經收集超過15萬人簽名㖭。不過人誰無過，卓雲已經受刑，仲洗埋底娶埋老婆，大家係唔係應該畀多次機會佢呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>