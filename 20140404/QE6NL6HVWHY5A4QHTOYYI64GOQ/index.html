<html><header><meta charset="utf-8"><title>馮仁昭四圍超：Donald想打小器梁 - 馮仁昭</title></header><body><h1>馮仁昭四圍超：Donald想打小器梁 - 馮仁昭</h1><p>商台DJ 唐劍康（Donald）前晚喺新光戲院上演第二場「當奴All You Gag歡樂阿家藐咀騷」，雖然呢排商台成日俾人話因為續牌問題而滅聲，但係身為DJ嘅Donald一於唔理，繼續講政治嘢，佢話：「你心裏面有個人好想打，佢姓梁，你哋唔好淆（底），大家一齊嗌﹗梁振X！舊年喺《迷離夜》已打過梁振X一次。佢呢，好小器，同埋你打完佢，佢個女會出嚟同你講，come on people！百幾個師奶都打佢唔走，因為佢聽阿爺講啲普通話。」</p><p>嘲連詩雅寫錯字</p><p>Donald仲寸爆溫兆倫：「我終於有國家，沒有國，那有家！睇住溫兆倫為賺內地錢講啲咁嘅嘢。」表演嘉賓嘅連詩雅都俾佢玩，寸佢喺微博寫錯字，中英文都差！完騷後Donald訪問話：「本來有一班政要，不過我哋粉絲比較年紀輕，可能佢哋冇乜興趣，所以淨係講一個，擔心？唔會喇！我諗一個演出娛樂騷，同嗰啲完全冇關係，都係攞大家身邊話題放喺個騷度娛樂一番。」<br>撰文：馮仁昭</p></body></html>