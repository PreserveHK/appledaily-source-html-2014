<html><header><meta charset="utf-8"><title>稱與TVB各行各路　「歡迎封殺」
</title></header><body><h1>稱與TVB各行各路　「歡迎封殺」<br>
</h1><p>【本報訊】無綫（TVB）因遭網民抵制而遷怒壹傳媒，封殺令至今持續兩個月，壹傳媒主席黎智英首次開腔談及事件，明言與無綫各行各路，「歡迎封殺，繼續封殺，多謝封殺，永遠封殺」。他希望壹傳媒讀者並非對無綫有興趣的「順嫂」。無綫高層稱從沒封殺壹傳媒，只是「合作出現問題」。</p><p>指影響越大越激發創新</p><p>無綫前業務總經理陳志雲訪問黎智英時，詢問黎會否與無綫修好，黎形容封殺令是「歷史性發展」，毋須修好，「大家行大家嘅路囉」。<br>黎智英又指壹傳媒就無綫的報道只是反映市民心聲，就算封殺對其業務有影響，也「食得鹹魚抵得渴」，「影響越大，我哋能夠創出一條新路嘅可能性就越大。只會係好事，唔會係壞事。TVB新聞可能對順嫂有興趣，但係希望我哋唔係咁多順嫂嘅讀者囉」。商台主持人李慧玲曾向黎抱怨《蘋果》對無綫封殺令的報道篇幅太小，黎解釋「自己嘢都唔會做大，低調處理」。<br>無綫助理總經理區偉林昨出席公開活動時指，無綫從沒用封殺二字，「只不過係合作方面出現問題，暫時停止合作。呢個世界冇絕對嘅，今日嘅敵人，聽日係朋友，就算唔做朋友都好，大家都唔需要做敵人，我哋立場從來冇話封殺佢哋」。<br>區偉林續稱：「我哋立場冇話過要絕交，希望唔會行到呢條路。」無綫去年發聲明表示把壹傳媒列為「不受歡迎媒體」，不讓壹傳媒記者進入電視城及採訪無綫藝員及活動。</p></body></html>