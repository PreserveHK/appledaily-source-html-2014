<html><header><meta charset="utf-8"><title>前《主場》藝術總監：港人拒為網媒花錢</title></header><body><h1>前《主場》藝術總監：港人拒為網媒花錢</h1><p>當香港的《主場新聞》淪陷，新聞自由度排名遠遠落後於香港的馬來西亞，當中以敢言見稱的網絡媒體《當今大馬》卻如日方中，讀者人數冠絕大馬新聞網站。有怎樣的讀者就有怎樣的媒體，有份親手搭建《主場》的蔡芷筠說，馬來西亞人都捨得花錢訂閱不受政府操控的傳媒，而香港人「仲係睇緊無綫」。<br>《主場》失陷那天，報社藝術總監蔡芷筠（Ger）身在夏令營，閒適的環境讓她可以平靜面對突如其來的死訊，「自己湊大嘅仔，突然死咗，個心都痛咗一下。但係心情都算平靜，因為唔係冇諗過呢一日」。曾經發起保皇后、反高鐵的她說，自己推動過多次以失敗告終的社運，對突然死亡，有了經驗。<br>雖然是這樣，年輕同事至今仍然未能接受殘酷的事實，「佢哋到𠵱家都冇心機搵工」。Ger已有去路，將任職教師。但她的同事則尚要一些時間適應，因他們很難再找到完全編輯自主的媒體，重新投入工作。</p><p>對建立新主場不樂觀
</p><p>「啲人懷疑蔡東豪嘅背景，影響《主場》編採方向，我可以話100%冇。我哋最大權力嘅人係總編，蔡東豪曾經要求我哋寫多啲八卦嘢，乜藝人車震嗰啲，我哋話冇相喎！唔識寫喎！」Ger盛讚蔡東豪絕對尊重編輯自主，以致《主場》不受羈絆，「諗深一層，會唔會係我哋累咗佢？」<br>公司突然倒閉，員工與外人同步得知消息，卻無怨言，反而紛紛替老闆說好話，這都算經典。Ger說：「同事都體諒蔡東豪，出面唔會明白，我哋好似個家庭咁，《主場》結業，唔覺得佢欠咗我哋，而係大家一齊面對。」<br>《主場》員工也有探討過建立新主場的可能，但Ger並不樂觀。如果《主場》已成歷史文物，Ger最自豪的是她們整合資訊的工夫：「例如新界東北爭議，我哋利用設計技巧，將複雜嘅數據簡化，變成讀者消化到嘅懶人包。逼到政府要回應，整咗個『常人包』。」<br>主流媒體不屑的新聞抄襲工作，落到《主場》，即昇華到綠草如茵。「𠵱家Google同facebook（fb）大行其道，新聞機構要處理咁龐大嘅資訊，要諗吓點樣令讀者唔睇fb而睇你。」Ger相信《主場》的成功在於能準確分析資訊，再配合輔助圖像幫讀者理解複雜議題，主流媒體必須從中反思，方能挽回流失了的讀者。</p><p>分散收入來源助立足
</p><p>不過，現今主流媒體面對的更大問題，是瀰漫全城的白色恐怖。Ger指出，要是能夠把收入來源分散，網媒還是有力立足的。她舉例指，在馬來西亞，主流媒體長期受政府操控，早已失信於民。以敢言見稱的網媒《當今大馬》變得鶴立雞群，由當初的五人報社發展至今天的數百人報業集團，全賴讀者長期支持，肯花錢訂閱，免於單靠廣告收入的壓力。<br>問題是，香港願意付錢訂閱新聞網站的讀者不多。「大馬經過08年嘅政治海嘯，從極權中搵到出路。香港人呢？仲係睇緊無綫。如果香港人唔醒覺，我睇唔到媒體生態有乜出路。」</p></body></html>