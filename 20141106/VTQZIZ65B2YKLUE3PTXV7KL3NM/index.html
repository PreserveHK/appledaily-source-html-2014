<html><header><meta charset="utf-8"><title>馮仁昭四圍超：間尺鼻V煞膠面彭丹激變葉翠翠 - 馮仁昭</title></header><body><h1>馮仁昭四圍超：間尺鼻V煞膠面<br>彭丹激變葉翠翠 - 馮仁昭</h1><p>有36F巨咪、玩拱橋頂波同一字馬絕技成名嘅彭丹，近年將重心轉移番內地，唔單止升呢做咗導演，仲由三級艷星變政客，上年做埋甘肅省政協委員，今時唔同往日嘅彭丹，估唔到連個樣都變晒。</p><p>表情似木頭公仔</p><p>噚日彭丹喺微博貼出席「2014中美電影節」嘅相片，V煞面、間尺鼻、飽滿嘅額頭同雙頰，竟然激似同樣進化得面目全非嘅葉翠翠，內地網民就話彭丹似李小璐，總之彭丹已經唔似彭丹了！<br>好在，彭丹嘅36F咪咪仍然力保不失，着咗谷胸貼身魚尾裙嘅佢，輕易夾出澎湃嘅湯碗胸，大家就算認唔到彭丹嘅樣，依然可以認到佢嘅胸！滿身鑽飾打扮得雍容華貴嘅彭丹，笑容又膠又硬，表情好似唔受控制咁，似足木頭公仔。<br>至於翠翠，近年亦進化成功越變越靚，由未入行前嘅扁口扁鼻、pizza面，激變港姐冠軍，有口痕網友仲嘲笑翠翠可以做黃夏蕙嘅接班人㖭，認真抵死。<br>撰文：馮仁昭</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>