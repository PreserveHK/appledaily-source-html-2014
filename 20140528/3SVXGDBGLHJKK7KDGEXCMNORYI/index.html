<html><header><meta charset="utf-8"><title>馮仁昭四圍超：范冰冰變種閃靈　得一句對白 - 馮仁昭</title></header><body><h1>馮仁昭四圍超：范冰冰變種閃靈　得一句對白 - 馮仁昭</h1><p>內地女星范冰冰喺荷李活英雄片《變種特攻：未來同盟戰》（X-Men：Days of Future Past）飾演嘅閃靈，有唔少施展身手嘅場面，戲份一頭一尾加埋都有15分鐘，但佢嘅對白竟然只得一句，唔知係咪關英語唔掂事。<br>成部戲咪就係聽到佢講：「Time's Up！（時候到啦！）」冰冰之前受訪仲講話劇本入面都有幾多對白喎！不過導演白賴仁辛格（Bryan Singer）就解釋話閃靈性格好cool，用動作取代說話。不過點都好過佢喺《鐵甲奇俠3》嘅角色，只係內地版本先見到。<br></p><p>黃曉明辦寡佬證</p><p>另外，冰冰同黃曉明開始做新戲《白髮魔女傳之明月天國》宣傳，噚日有傳曉明現身民政局辦俗稱寡佬證嘅單身證明文件，用喺內地買樓、結婚，睇嚟佢開始籌備同Angelababy結婚啦!<br>撰文：馮仁昭</p></body></html>