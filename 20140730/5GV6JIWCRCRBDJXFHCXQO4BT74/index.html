<html><header><meta charset="utf-8"><title>遭逼遷商販轟欠交代</title></header><body><h1>遭逼遷商販轟欠交代</h1><p>【生意大跌】<br>市建局年初以急於發展為由，要將植根觀塘數十年的商販趕走，也無視當初「無縫交接」的承諾。「活在觀塘」成員袁智仁怒轟市建局欠所有被逼遷的商販一個交代，「佢哋應該好好反思係咪要繼續呢種發展模式」。有遷走商販就坦言，搬至新建臨時小販大樓後近乎零生意，但市建局卻不聽訴求。<br>袁智仁稱，近來賣地流標已非新聞，今次市建局觀塘項目也流標，證明其發展模式已不合用，即使向中標發展商補貼18億元建公共設施也未夠吸引力，「佢哋好應該趁呢刻，反思係咪要繼續收舊樓起豪宅，係咪真係改善咗社區生活？個觀月‧樺峯都唔係同區居民買得起。」他又指，當初急於趕走商販，但現時卻流標收場，對商販極不公道。<br></p><p>新建大樓多甩漏
</p><p>商販四哥指當初清場甚急，新建的臨時小販大樓也「甩甩漏漏」，「市建局係做咗好多嘢，但唔代表做嘅嘢係啱囉。」他又說不少商販遷入新建臨時小販大樓後生意變差，「一日開唔到一張單」。四哥認為，市建局有責任關心商販的情況，「你生個仔女出嚟，都要養吓㗎，唔係就咁丟低佢哋。」<br>《蘋果》記者</p></body></html>