<html><header><meta charset="utf-8"><title>直擊手記：巴西都係啤酒配炸雞</title></header><body><h1>直擊手記：巴西都係啤酒配炸雞</h1><p>儘管巴西反世盃聲音不絕，但你有你反，球迷繼續玩。小記上周五走進距離馬拉簡拿球場僅5分鐘車程的Tijuca體育會，與森巴狂迷一起見證東道主贏波，氣氛一樣高漲。<br>每逢主隊出擊，當地皆被定為公眾假期，加上同日馬拉簡拿球場舉行法德大戰，市內不少餐廳也未有開舖。恰巧導遊大哥Marcelo是日相約老友在附近一間市內有名的體育會內睇巴西對哥倫比亞的8強戰，小記恭敬不如從命，直擊法德戰後移師該會與「清一色」巴西躉睇波。<br>巴西人普遍皆嗜酒如命，與三五知己共聚睇波，10元雷亞爾（約35港元）3罐的啤酒，每人十罐八罐可謂最低消費。有睇韓劇的你，都知道「隊啤」一定要配炸雞，以及他們最愛的巴西燒烤；小記當然也入鄉隨俗飲番杯，但面對幾乎日日都吃的烤肉，加上一枱港人最愛的花生，我不禁倒抽一口涼氣，恨不得再抽一口涼茶。食物太熱氣，要做個真正的巴西人，也許得先過這一關。<br>隨着哨聲一響，巴西淘汰哥倫比亞入4強，球迷們當時未知主將尼馬傷勢如此嚴重，立即跟隨現場的森巴樂曲載歌載舞，「唔夠喉」的更索性轉場繼續狂歡。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>