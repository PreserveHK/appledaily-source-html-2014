<html><header><meta charset="utf-8"><title>紅館騷狂冧女Chilam晒肌除褲任摸</title></header><body><h1>紅館騷狂冧女<br>Chilam晒肌除褲任摸</h1><p>張智霖（Chilam）一連三場「CHILAM CRAZY HOURS LIVE 2014」前晚假紅館開鑼，太太袁詠儀（靚靚）、甘比、諸葛紫岐及薛嘉麟、周秀娜等均到場欣賞。換上5個造型的Chilam請來具有份量的表演嘉賓，包括張家輝、魯芬BB、美棋BB、大埔LuLu和雨僑等。席間，赤祼晒肌的Chilam與幾位性感女舞蹈員大跳辣身舞，除鈕拉衫扯褲頭，樣樣齊，極盡視聽享受。Chilam開場時說：「今晚入嚟將所有唔開心嘅嘢抹晒佢，踢走佢，CRAZY HOURS屬於你同我之間，咁就真係掂過碌蔗。」<br>採訪：黃曉妍<br>攝影：陳俊強</p><p>剝衫扯褲頭</p><p>穿上背心恤衫的Chilam唱《尋開心》時，幾位性感女舞蹈員在他身上亂摸，剝衫鈕又扯衫，令Chilam展露7嚿腹肌，除了摸Chilam滿身肌肉外，dancer更扯其褲頭，令到歌迷嘩聲四起！</p><p>肉麻賣親情</p><p>Chilam先跟兒子張慕童聲演講鬼古，再唱《今生今世》送給靚靚，搞到靚靚甜到漏大送飛吻，Chilam說：「佢好熱情，好Hot．．．會唔會好肉麻？」之後又以韓文唱《來自星星的你》主題曲《My Destiny》，大玩親情，又冧盡fans。</p><p>有份量嘉賓</p><p>唱《你是如此難以忘記》時，魯芬BB、美棋BB、大埔LuLu登場，Chilam忍不住說：「人哋話識食就食魯芬。」影帝張家輝唱《寂寞的男人》，又跟Chilam合唱《激戰》主題曲《Sound of Silence》。</p><p>冧暈大肚Fans</p><p>變身「Captain Cool」的Chilam情深望住大肚歌迷唱《曾經不知你好》，搞到大肚歌迷暈晒浪，當Chilam請其老公上台合照時，大肚婆竟推開老公，還表示已為BB改Chilam於《衝上雲霄》的角色名Jayden。</p><p>【學界佔中　黃竹坑現場】YouTube 重溫：<br> http://bit.ly/71march <br></p></body></html>