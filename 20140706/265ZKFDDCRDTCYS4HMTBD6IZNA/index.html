<html><header><meta charset="utf-8"><title>連Piece雅後繼有人陳展鵬：我微博有人head咗！</title></header><body><h1>連Piece雅後繼有人<br>陳展鵬：我微博有人head咗！</h1><p>當大家要寫英文而又唔肯定有冇串錯嘅時候，你會點做？問人？查字典？又或者根本唔知道自己串錯英文。<br><br>前晚11點幾，陳展鵬喺微博留咗一句：「我微博有人head左(咗).我要先關閉」，佢啲粉絲最初只係關心展鵬係咪被人盜號，後來先有人發現串錯字，仲留言畀展鵬：「哈哈，係『hack』咗啊男神，你好可愛。」、「不管怎樣都相信你。你是個成熟男人，我們都懂的道理你怎會不懂，我絕對不會亂揣測。另外，有人能告訴我head是什(甚)麼意思嗎？」、「Where you heading to？You've been hacked right.」。<br><br>查實陳展鵬嘅搞笑嘢，當然唔止串錯字，好似佢之前同吳卓羲主演嘅TVB劇《叛逃》，兩派fans已經為咗邊個戲份較多而拗到火紅火綠，點知陳展鵬仲傻到like一個微博po︰「吳卓羲真是演什麼我討厭什麼。」唉，俾高登仔發現咗。<br><br>又其實連詩雅將「Rest In Peace」寫成「Rest In Piece」，點知被網民恥笑叫佢下次打中文，仲叫佢做「連piece雅」，「火羅」爆嘅連詩雅直認畀人笑咗幾日。<br><br>鄧麗欣(Stephy)曾經接受英文傳媒訪問，當時佢用英文爆咗一句：「 I am very thanks them.」， 正確應為「 I am very grateful for their support.」；至於「大文豪」周柏豪亦都試過將品牌名寫錯為「Juice Couture」。所以……大家都係小心，小心，再小心啲。</p></body></html>