<html><header><meta charset="utf-8"><title>有話兒：鄭浩南浪子變湊仔公</title></header><body><h1>有話兒：鄭浩南浪子變湊仔公</h1><p>粗獷型男鄭浩南（Mark）近日再度活躍香港娛樂圈，他昔日與葉蒨文、柏安妮、大島由加利的段段情史叫人津津樂道，形象花弗，原來這個鄭浩南早已轉型，變成真正的住家男人，會停工一年照顧女兒，準時回家吃飯，由粗變幼，就連他也估不到自己做了個好丈夫、好爸爸。<br>撰文：羅美倫</p><p>正在港拍電影的鄭浩南，外形依然粗獷，其實已有一子一女的他，早已由粗變幼細。02年在馬來西亞拍劇，認識比他年輕11年的現任太太鮑愛玲，拍拖兩個月，已決定放棄香港一切到大馬結婚，Mark日前接受專訪時說：「嗰時同佢乜嘢關係都冇發生過，就係好鍾意佢，我屋企人又喺加拿大，香港只得我一個，就決定過去。」</p><p>圍埋講湊仔經</p><p>到大馬展開新一頁，Mark既拍戲又與太太搞生意，直到04年有了囡囡喜文，Mark更做了百分百住家男人，為了全天候照顧囡囡，停工一年多，Mark說：「我個女出世頭一年完全乜都冇做，連生意都冇，日日陪住佢，生得佢出嚟，要畀佢知個世界係點，自己唔跟嘅話，細路有乜改變，會怪死自己，如跟晒就算有不愉快事件發生，都盡咗做爸爸責任。」原本早就想多生一個的Mark，直至前年才多添囝囝理文，因待女兒上了小學夠成熟、懂事，才放心照顧另一個：「子女將來點係受父母影響，書本教唔到人生哲理，有啲嘢要自己每樣睇貼啲，呢個世界立立亂，無德無道，好多嘢要提點細路。」<br>Mark直言現在很享受家庭生活，他笑言：「好得意，𠵱家同吳鎮宇、任達華開緊工，以前坐埋係傾邊度食飯、飲嘢，𠵱家只會講你個仔我個女，搵乜學校，去邊度留學好，又會講吓香港撕裂呢類話題，人大咗，話題都唔同。」Mark留港開工，太太也帶子女來探他，有空會一家大細去食飯、去海洋公園，Mark確實是個百分百住家男人，他說：「我喺邊度都唔出去，飲乜鬼嘢，馬來西亞啲朋友三點零、四點就叫去飲酒，我會去，但八點一定返屋企食飯，老婆話要返去食飯，慣咗，幾好吖，咁正常可保持年輕。」是否好老公、好爸爸？Mark笑言：「我都估唔到有兩樣嘢，一係自己會有細路，二係咁盡責。」</p><p>現以家庭為重</p><p>Mark總給人花弗感覺，但他不認同：「唔算，一個完咗一個，後生仔識女仔好正常，𠵱家有細路家庭老婆，又要打理生意集中精神拍嘢，做乜要自己咁辛苦，𠵱家都唔會心野，返屋企啦，我外父係嗰邊最後一任華人反黑組總警司，去到邊都有人識我，唔使出去蒲啦，哈哈……𠵱家家庭同事業相比，家庭係非常重要。」</p></body></html>