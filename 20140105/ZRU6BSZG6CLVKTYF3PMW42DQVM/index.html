<html><header><meta charset="utf-8"><title>Jeana遲到遭噓爆</title></header><body><h1>Jeana遲到遭噓爆</h1><p>何佩瑜（Jeana）、𡃁模Celia K、林德信和導演錢國偉等，昨日在旺角宣傳電影《喜愛夜蒲3》，Jeana遲到半個鐘，要眾人苦候她到場活動才能正式開始，結果她現身時被報以噓聲，但她仍一臉從容行入演員堆中間霸位影大合照。<br>事後Jeana解釋遲到原因是旺角塞車又多燈位，她坦言接受被噓：「接受，我不嬲都𤓓慣，好似倒數飲醉酒俾人影到，我都唔知自己醉咗咁可愛，之後朋友都有叫我小心啲。」對於被指扮一姐霸中間位，她即心虛兼口窒窒說：「唔係，人哋叫我行入去㗎，大家敬老啫。」提到早前被男子博懵一事，她說：「好嬲，個後生仔俾我捉住隻手，佢個樣好想喊，我都唔想搞大件事，叫佢同我道歉三聲就算。」<br>採訪：魯萍<br>攝影：陳俊強</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>