<html><header><meta charset="utf-8"><title>Chilam拍《爸爸2》湊仔袋2,000萬</title></header><body><h1>Chilam拍《爸爸2》<br>湊仔袋2,000萬</h1><p>張智霖（Chilam）加兒子魔童（張慕童）身價上升到2,000萬人民幣，有望落實演出《爸爸去哪兒》第2季。湖南衛視製作的綜藝節目《爸爸去哪兒》爆紅大收，製作方見機不可失，即拍電影賀歲版，雖然僅花了5天時間拍攝，成本約500萬人民幣，但這部五日鮮於年初一在內地上畫，竟然創造佳績，截至前日票房累收5億人民幣，僅次於收6.7億的《西遊記之大鬧天宮》，兩片稱霸內地春節票房，而從1月31日至2月6日，全國一周的票房總收益為14.1億人民幣。</p><p>隨時拍埋電影版</p><p>因為電影取得成功，所以湖南衛視已經計劃明年賀歲再添食，開拍《爸》第2集電影版，並打算邀請電視版《爸》第2季的演出嘉賓，原班人馬拍電影版。為加強吸引力，第2季演出陣容必須比第一季更強勁，除了搵來趙文卓和女兒趙紫陽演出外，起初亦出價1,500萬人民幣邀請Chilam父子演出，不過他當時一口拒絕了。<br>至最近湖南衛視再加碼出價到2,000萬人民幣，而且電影版酬金另計，如此吸引的數字，實在難以不心動。記者昨日致電Chilam求證，他承認簽約成數很高，只要製作單位答應他兩項要求：「某程度上，呢個亦係我同魔童好好嘅學習機會，但要喺唔影響我個仔休息同學業兩大前提下，如時間許可而條件又啱，我係唔抗拒，成件事會交畀經理人處理。」Chilam經理人蕭定一則說：「雙方都好有意願達成呢個合作，𠵱家仲傾緊啲細節。」<br>採訪：鍾國仁</p></body></html>