<html><header><meta charset="utf-8"><title>【壹週刊】處女王君韾服侍契媽細心試床褥</title></header><body><h1>【壹週刊】處女王君韾<br>服侍契媽細心試床褥</h1><p>【壹週刊】身為大台四大處女之一嘅王君韾，近日有傳鄭俊泓背住女友追佢，處女嘅吸引力之外，原來佢對長輩都好有耐心。<br>早個禮拜，《壹》仔係中環見到佢，同個戴晒口罩嘅女人一齊，加埋一個外傭，據知呢個係佢契媽。原來契媽唔舒服，王君韾仲索性搬埋去同契媽住，呢日幾個人先去食飯，再去試床褥。行咁耐都見王君韾一直扶住契媽，就連上的士，都兩手俾晒契媽借力上車，跟住之後自己再跑去另一邊車門上車。處女咁細心，難怪多人追。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>