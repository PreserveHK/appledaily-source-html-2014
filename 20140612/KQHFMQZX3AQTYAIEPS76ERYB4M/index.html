<html><header><meta charset="utf-8"><title>體壇拾趣：拿度贏到有泥像</title></header><body><h1>體壇拾趣：拿度贏到有泥像</h1><p>啱啱喺法網成就前無古人5連霸大業嘅西班牙泥地王拿度，除咗贏到個冠軍盃之外，仲收到一份好特別嘅賀禮㖭。贊助商「一剔牌」喺周二公佈，佢哋用拿度至愛嘅紅土，砌咗個同佢真人size一樣嘅泥像（圖），將會喺品牌嘅巴黎分店展示；拿度就話覺得深感榮幸。打完長達兩周嘅大滿貫之後，泥地王亦馬不停蹄去到德國參加哈雷網賽，全力為溫網備戰，果然有用不完嘅體力。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>