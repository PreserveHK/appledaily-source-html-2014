<html><header><meta charset="utf-8"><title>馮仁昭四圍超：率數千港粉齊齊跳鄭多燕2粒鐘袋百萬 - 馮仁昭</title></header><body><h1>馮仁昭四圍超：率數千港粉齊齊跳<br>鄭多燕2粒鐘袋百萬 - 馮仁昭</h1><p>現年47歲嘅亞洲塑身女王鄭多燕日前首度嚟香港出席活動，兩日輕鬆袋咗近70萬港元酬勞。稍後佢會再嚟香港舉行一場大型表演，率領全港燕粉一齊跳佢今年最新嘅FigureRobics健康塑身舞。今次搞手係盧敏儀（Money）老公孫敬安間馬天尼公司，日前鄭多燕嚟香港，孫敬安就同佢見面同簽約，聽聞今次開騷酬勞高達7位數字。</p><p>再嚟港掘金</p><p>馮仁昭噚日打畀孫敬安，對於鄭多燕實際酬勞有幾多，佢話唔方便透露，但承認達7位數，佢話：「呢個肯定啦！我哋呢個係兩小時嘅騷，我半年前已經去傾，早排佢嚟香港，我哋簽埋約，預計下半年度做，到時佢會喺大型場館同觀眾一齊跳，起碼有幾千人，同過往我搞嘅騷好唔同。」講到表演內容同嘉賓，佢話：「我哋啱啱簽約，好多嘢仲構思中，但一定會搵嘉賓嘅！佢最近同萬寧貓拍廣告，希望搵埋萬寧貓！」之前譚詠麟、李克勤同盧海鵬先後喺演唱會以及電影中學鄭多燕跳舞，如果到時鄭多燕開騷搵埋佢哋一齊跳，相信都好有噱頭！<br>撰文：馮仁昭</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>