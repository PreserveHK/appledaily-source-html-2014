<html><header><meta charset="utf-8"><title>《賭城風雲2》飛甩阿澤張家輝頂上　孖發哥搞笑</title></header><body><h1>《賭城風雲2》飛甩阿澤<br>張家輝頂上　孖發哥搞笑</h1><p>王晶執導的《賭城風雲》在中港兩地賣座，博納公司決定以原班人馬開拍續集，但鑑於杜汶澤遭內地網民和戲院抵制，投資方在商業利益考慮，最後決定把他換掉，改而加入張家輝和劉嘉玲演出續集，影片於下月中在泰國開拍，之後會在香港和澳門取景。</p><p>構思全新故事</p><p>王晶昨日指續集會以全新故事出現，但周潤發、謝霆鋒和童菲的角色會保留。問到張家輝是否直接頂替杜汶澤原本的角色？他說：「唔係，阿澤的確唔會參演續集，但家輝係演另外一個全新角色，佢同發哥有唔少對手戲，應該會幾有火花。𠵱家續集陣容加強咗好多，等觀眾會有更多新鮮感。」<br>張家輝為演出《賭2》，因此要押後10月才拍攝王晶監製、羅永昌執導的《跛豪》，昨日家輝接受電話訪問時說：「第一次同發哥合作，真係好開心，佢係影壇至尊，每個演員都希望可以同佢合作，今次我同佢有好多對手戲，自己都好緊張，喺戲入面我會演一位會計師，因為某啲原因，流落喺泰國，仲遇到賭神，之後就發生咗一連串事情。」<br></p><p>再演喜劇角色</p><p>問家輝今次角色會否像化骨龍這類搞笑角色？他笑說：「唔係呢種啦！以前演得太多呢類角色！自己都覺得悶，所以我想構思另一種方法去演繹一個喜劇人物，呢部戲本身就係喜劇，所以我覺得以人物角度出發去搞笑，可能觀眾會有新鮮感，人要進步，唔可以永遠停留喺以前。」<br>採訪：鍾國仁</p></body></html>