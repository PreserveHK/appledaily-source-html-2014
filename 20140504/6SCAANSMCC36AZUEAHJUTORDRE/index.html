<html><header><meta charset="utf-8"><title>【電玩巡場】國產靚聲播放器24bit/192kHz行雙解碼</title></header><body><h1>【電玩巡場】國產靚聲播放器<br>24bit/192kHz行雙解碼</h1><p>國產iBasso Audio DX90數碼播放器剛剛落場，最強之處係佢行雙DAC，仲有DSD解碼，而且仲要係用硬件解碼嗰隻，真係相當落重料；據場內人稱，音效最高行到24bit/192kHz，如果論音質，差唔多係去到AK 100 MKII（$6,280）咁嘅音效級數，不過呢部DX90嘅機價只需要$3,280！更正係佢仲內置埋5W小型Headphone耳擴功能，基本任何多單元式耳筒都幾好推，分析能力亦好高，尤其係聽人聲音樂會感覺特別正！機身內置容量唔算高，只有8GB，不過好彩有microSD插槽，要擴展容量唔太難。<br><br>華仁影音（旺角花園街75-77號花園商業大廈4字樓401-402室）</p></body></html>