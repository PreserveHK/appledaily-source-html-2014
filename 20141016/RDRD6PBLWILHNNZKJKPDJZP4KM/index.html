<html><header><meta charset="utf-8"><title>隔牆有耳：《蘋果》app揚威全球 - 李八方</title></header><body><h1>隔牆有耳：<br>《蘋果》app揚威全球 - 李八方</h1><p>《蘋果日報》連日被圍堵，阻止出版，反而令員工更上下一心團結抗敵！而喺呢個艱難時期，《蘋果》傳來喜訊，最近榮獲世界報業協會（WAN-IFRA）頒發嘅全球「最佳流動服務大獎」，表揚《蘋果》手機app提供嘅優質服務。<br>大會仲特別提到雨傘革命開展以嚟，《蘋果》一直緊貼事態發展，貢獻非淺。<br>呢次頒獎禮周二晚喺荷蘭阿姆斯特丹舉行，《蘋果》數碼策略總監勞敏琪去領獎時提到，過去幾晚都有人圍堵蘋果大樓，仲用貨車攔截出入口，好在《蘋果》有優良流動服務，畀讀者透過手機同板腦獲得最新消息。<br>原來自從舊年5月推出《蘋果動新聞》新一代手機app後，不重複使用者（unique user）已經突破800萬，每月瀏覽次數仲超過12億㖭！</p></body></html>