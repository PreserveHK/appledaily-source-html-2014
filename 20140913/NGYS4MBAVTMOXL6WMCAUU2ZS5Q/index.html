<html><header><meta charset="utf-8"><title>先達爆偏方　iPhone 6點出機？</title></header><body><h1>先達爆偏方　iPhone 6點出機？</h1><p>昨日正式開始預訂iPhone 6，想成功出機，有乜方法？</p><p>綜合班Sales講，近日C記、3仔台已經打畀班熟客仔，問使唔使留機，當佢有貨，隨時還快過上官網訂購；另一傳聞，就係話百老匯亦將於「9.19」同步發售iPhone 6的4.7吋版本；但根據過往經驗，百老匯應唔會以「正價」發售，好聽點講，只係平過先達炒價些少吧！反而，Sales建議不妨去豐澤走一轉，因為豐澤應以正價發售，至於「9.19」當日有無得買，大家可以碰碰運氣喎！</p><p>終極輕鬆入手法，唔使問梗係直接去先達買啦！最新消息話，4.7吋16GB版的預訂起錶價，呢一刻報$12,800起，計一計數，亦即係比定價炒高$7,212，值唔值得？你諗你喇！<br><br>記者：陳國輝</p></body></html>