<html><header><meta charset="utf-8"><title>西環集中營：董建華對港務越來越積極 - 季陶</title></header><body><h1>西環集中營：<br>董建華對港務越來越積極 - 季陶</h1><p>民主黨主席劉慧卿早前向傳媒透露，從商界收到消息，指前特首、現任全國政協副主席董建華向中央說「普選是不對的、並非對香港好事」。有商界人士對季陶說，董反普選之說，早在商界流傳，董對普選有強烈保留，亦非今日之事，更令政界關注的是董近年對香港事務越來越「積極」，港人卻無法知道董向北京提出甚麼意見。<br>有前董班子中人說，董任內已對普選有保留，「董先生講過，唔係唔搞普選、政改，但係要先搞好經濟，社會穩定先講政治」，而董亦認為普選後仍要由愛國愛港人士做特首、不能讓民主派做特首，「我知董先生下台之後，對民主、普選睇法更加負面、更加唔鍾意泛民、特別係大狀黨」，所以劉慧卿說董向中央進言反普選，該前董班子中人完全不感意外，「佢（董）覺得係為香港好，所以唔覺有問題」。</p><p>從不公開表達政見</p><p>但有政界中人稱，自習近平上場後，聽聞董對香港事務越來越「積極」，「胡錦濤年代，董主力搞中、美民間交流，但習上場之後，佢同習有交情，成日就香港事務反映意見，認為習會聽佢講」，問題是董從不公開表達政見，「佢講乜冇人知，香港人想反駁都冇機會」。前董班子中人笑言，這正是董「厲害」之處，「董先生成日講鴨子划水，上面睇唔到鴨仔郁，但水下面就係咁划，佢就係鍾意係後面做嘢，但你哋完全唔知、睇唔到」。<br><br>季陶</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>