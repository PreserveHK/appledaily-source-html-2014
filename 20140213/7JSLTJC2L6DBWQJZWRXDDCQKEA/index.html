<html><header><meta charset="utf-8"><title>詹瑞文高調談情</title></header><body><h1>詹瑞文高調談情</h1><p>【西九龍】詹瑞文同老婆離婚之後，同被指係小三嘅Amenda就更加名正言順出雙入對，早前新年期間詹瑞文同Amenda又拍拖。當日下晝4點左右，詹瑞文揸車去到西九龍間W酒店，將架車交畀酒店代客泊車，之後分道揚鑣，詹瑞文去咗酒店咖啡室同人傾生意，女友就入咗圓方搵咗間餐廳坐低玩電腦同手機。大概個多小時後，詹瑞文就嚟到會合撐枱腳。<br>採訪、攝影：羅德光</p></body></html>