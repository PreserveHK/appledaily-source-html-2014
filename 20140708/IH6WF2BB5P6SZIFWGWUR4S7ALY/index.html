<html><header><meta charset="utf-8"><title>世盃通識：同球星一齊拉筋</title></header><body><h1>世盃通識：同球星一齊拉筋</h1><p>睇世盃差唔多1個月，大部份球迷都係凌晨睇波，朝早又要趕返工，根本冇時間做運動，物理治療師郭志堅今期教你用運動橡筋做一啲輕便運動，最適合鍾意睇住世盃做運動嘅朋友；呢啲橡筋可以喺運動舖買到，唔同顏色代表唔同重量，視乎各人能力而定。 <br>記者：徐嘉華　攝影：黃賢創<br>示範：Yvonne　化妝：Lisa Aw@MakeupArtist<br>場地：ASA物理治療診所（中環）<br><br>1.二頭肌（圖1）：少做運動嘅朋友，上身肌肉好易變弱，先坐喺凳上，腳踏橡筋，雙手緊握橡筋，單手將橡筋向上拉至屈踭100度左右，停留30秒後，慢慢放低。緊記手要貼住身體，手踭唔好亂晃，左右邊交替做，各3次，或可以雙手同一時間將橡筋上下拉，但背及臀部一定要緊貼椅背，以免傷及腰骨。</p><p>2.三頭肌，即係拜拜肉（圖2）：都係腰背緊貼椅背，同樣腳踏橡筋，今次單手將橡筋向上高舉至手伸直，可活動到膊頭及三頭肌，停留30秒，左右交替做。</p><p>3.背肌（圖3）：雙手握住嘅橡筋放喺腋下，然後雙手做打拳動作（頸不動），去到盡時，再將雙手向前推出去，頭保持向前望，停留30秒，可以雙手做或者單手做。<br>郭志堅<br>註冊物理治療師</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>