<html><header><meta charset="utf-8"><title>趙國雄死撐：177呎唔算細</title></header><body><h1>趙國雄死撐：177呎唔算細</h1><p>【本報訊】長實（001）旗下大埔嵐山1期，因設有「177方呎」儼如「囚室兼劏房」的蚊型單位，引起全城熱烈討論，正當市場驚訝新盤有面積細如「劏房」供應時，長實執行董事趙國雄昨接受電台訪問時直言「劏房邊有177呎咁大」。</p><p>嵐山「劏房」不設示範單位</p><p>趙國雄昨接受電台訪問時被問及，嵐山以提供177方呎細戶作噱頭，趙國雄以該類單位確實「平靚正」作回應，並直言「177呎單位唔算好細，劏房都冇咁大」，意味嵐山177方呎開放式「蚊型戶」相比本港劏房戶而言，已是面積較大的「大戶」了。至於會否提供劏房示範單位，他回應指，「200呎都唔夠，一眼睇晒嘅，冇諗過攞嚟做示範單位」。<br>嵐山不開放現樓遭銷監局轟違規，趙國雄重申：「初時有啲擔心，但睇到香港市民真係有置業需要，上周末我已入現場睇過，亦安排市民坐穿梭巴士入現場睇過，唔少睇完都有入飛。」他形容今次與銷監局是一場誤會，「如果大家溝通得好啲，誤會係可以避免」，相信不會影響日後銷售其他樓盤。他又指，銷監局當日的舉動是為了保障買家，「當局知道嵐山1期係第二日收票，提醒買家，我覺得都係一件好事」。惟暫時未獲銷監局回覆。<br>連串賣樓風波，未阻市民踴躍入票。消息指，截至昨天收票量已突破六千張，以首批260伙計，超額逾20倍。<br>由香港小輪（050）發展的紅磡寶其利街單幢新盤城中匯，日前公佈的首張價單共30伙，將於本周五（25日）起全數推出發售，周四截止登記。消息指暫收逾90票，超額兩倍。</p></body></html>