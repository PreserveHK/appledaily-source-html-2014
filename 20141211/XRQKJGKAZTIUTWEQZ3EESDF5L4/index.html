<html><header><meta charset="utf-8"><title>求驗客手記：又有中超兵德米</title></header><body><h1>求驗客手記：又有中超兵德米</h1><p>將會再有中國人踢德甲！內地傳媒鋪天蓋地報道，北京國安中場張稀哲（前）會喺冬季轉會窗轉投禾夫斯堡，據報佢嘅轉會費為150萬歐元（約1,400萬港元），成為繼蒿俊閔後，近5年第2個加盟德甲嘅中國球員。國安同狼堡已經傾好晒轉會費，等埋國安母公司中信集團批准，交易就可以落實。張稀哲最快周末就會啟程去德國簽約，狼堡都為佢籌備緊歡迎儀式。23歲嘅張稀哲係中國球壇其中一位最出色嘅新星，係國安嘅進攻核心，前年獲選為中超最佳新人。不過，我求大俠擔心張稀哲嘅上陣機會，因為佢要同奇雲迪布尼爭正選。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>