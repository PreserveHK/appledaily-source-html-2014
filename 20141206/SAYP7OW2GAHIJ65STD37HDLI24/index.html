<html><header><meta charset="utf-8"><title>盧巧音撐取消頒獎禮</title></header><body><h1>盧巧音撐取消頒獎禮</h1><p>盧巧音昨日在灣仔接受數碼電台訪問，她透露boxing day（26日）將於理工大學綜藝館聯同交響樂團舉行一場音樂會，她直言好期待，問會否請嘉賓？她說：「自己唱晒，唔知請乜嘢人好。」<br>盧巧音現為獨立歌手，她亦已有近十年沒有出席樂壇頒獎禮，有傳很多大牌歌手如容祖兒、陳奕迅等都不參與，陳慧琳更建議取消，盧巧音說：「取消囉，好多年前大家都提議過四台聯頒，但你哋都明啦，好多公司未必想發生，其實四個頒獎禮又要set頭、化妝同搵衫都好攰。」可覺得新一輩歌手未夠資格攞最受歡迎歌手獎？她說：「我又冇資格講呢啲嘢，但聽眾耳仔係雪亮，但邊個應該攞邊個唔應該攞，唔到我哋去講，呢啲群眾會畀壓力同意見。」<br>採訪、攝影﹕黃曉妍</p></body></html>