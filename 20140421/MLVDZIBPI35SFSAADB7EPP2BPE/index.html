<html><header><meta charset="utf-8"><title>Cammi慶生驚現外星人　網民懷疑PS過度</title></header><body><h1>Cammi慶生驚現外星人　網民懷疑PS過度</h1><p>Cammi(謝芷蕙)個樣變化多端，有幾多個version大家應該都好清楚(已經7.0吖嘛，應該仲會有進化版)，不過，佢0依家有挑戰者喇！Ladies and Gentlemen，有請Cammi嘅好姊妹-----金慧君(Kam Kam)！<br><br>Cammi前晚喺微博同instagram都share咗張慶祝Kam Kam生日相，話「Happy birthday to my sis」，見佢哋喺餐廳食飯，不過食乜唔係重點，係佢哋個樣，俾人一種超級PS嘅感覺，Cammi都算喇，之前Cammi真人亮相嘅時候，其實個樣係冇問題，正正常常女仔樣，只係唔明點解次次佢影相嘅時候就會變咗第二個人囉，係咪用咗佢嗰部、炒到成萬蚊嘅Hello咪咪限量版自拍神器？<br><br>佢微博都有網民留言，話：「太會PS了吧，後面的木板都P歪了，對比兩張圖就知道了。」嗱，公平啲，可能係位網民曲線寸緊Cammi，不過所謂嘅木板，係因為係兩張相拼埋先會咁，係角度問題啫。<br><br>不過，Kam Kam個樣就真係...佢自己都有share喺instagram，有網民留言：「你個鼻假得恐怖」，金慧君即刻回應話「但這是真的啊」...真真假假，真係天知地知佢先知喇...</p></body></html>