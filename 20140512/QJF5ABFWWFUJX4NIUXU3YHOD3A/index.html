<html><header><meta charset="utf-8"><title>古惑佬澳門開騷小春催伊健生仔</title></header><body><h1>古惑佬澳門開騷<br>小春催伊健生仔</h1><p>【澳門直擊】鄭伊健、陳小春、謝天華、錢嘉樂及林曉峰五位古惑佬，前晚又合體在澳門舉行「歲月友情演唱會」，今次澳門站與香港站的演出編排大致相同，五位古惑佬以一輪快歌為演唱會展開序幕。</p><p>應采兒蒙嘉慧冇現身</p><p>錢嘉樂繼續以鋼琴自彈自唱《同一秒》，太太湯盈盈和囡囡亦有在台下支持，與錢嘉樂同一餅印的Alyssa，戴上headphone兼拍手的模樣認真可愛，錢嘉樂說：「阿囡今次係特登嚟捧場，呢首歌係送俾澳門所有母親，祝大家母親節快樂！」</p><p>他們在台上透露為何以澳門作為巡迴演出的第一站，謝天華說：「我哋第一套《古惑仔》係喺澳門氹仔大橋度拍，所以對澳門特別有感情。」因為應采兒要開工的關係，所以未有現身，不過她自掏腰包買20張飛，以示對小春的支持，小春冧爆地說：「我真係好少訂飛，點知佢訂完飛先話自己唔得閒，好彩喺澳門都有朋友！」在旁的錢嘉樂笑說：「𠵱家小春識得關心人，改變咗好多，係非常好嘅改變。」小春聞言後笑而不語。見到小春的身形消瘦，於是問他湊仔是否辛苦？他指一指天華和伊健說：「唔辛苦，好enjoy，係另外一樣嘢，佢哋唔明㗎，快啲拿拿臨返去喇！」因為蒙嘉慧腳傷未癒，所以未有現身，伊健笑說：「佢吞pop呀，見其他人唔嚟咪唔嚟！」<br>採訪：藍文浩<br>攝影：陳順禎</p></body></html>