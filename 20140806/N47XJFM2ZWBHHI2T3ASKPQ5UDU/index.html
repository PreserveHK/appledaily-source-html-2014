<html><header><meta charset="utf-8"><title>體壇拾趣：佐敦教波連入11球</title></header><body><h1>體壇拾趣：佐敦教波連入11球</h1><p>「波神」米高佐敦（MJ、圖）雖然年過半百，有成51歲，但身手一樣咁好。早前佢喺一個訓練營教小朋友打籃球，即場露番兩手，出手11次全部命中，其中喺3分線外更加係5投入晒，啲球技咁厲害，睇到班小朋友天然呆。MJ寶刀未老，有網友就笑話K教練應該選佢入美國男籃，參加嚟緊8月尾喺西班牙舉行嘅籃球世盃喎。</p></body></html>