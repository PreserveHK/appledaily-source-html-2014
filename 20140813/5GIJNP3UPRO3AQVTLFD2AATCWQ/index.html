<html><header><meta charset="utf-8"><title>Sammi拍床戲自己話事</title></header><body><h1>Sammi拍床戲自己話事</h1><p>卓韻芝與鄭秀文（Sammi）日前於柴灣宣傳新片《失戀急讓》，作為導演的阿芝對Sammi及張家輝兩位主角的表現甚表滿意，她說：「床戲咀戲喊戲都係一take過，家輝好多對白，特登加咗一場飛車戲畀家輝同Angelababy。」阿芝爆當初邀請Sammi演出，並非一口答應，Sammi戲言：「梗係要擺吓款啦！點都要睇劇本先，睇角色自己做唔做到。」<br>家輝與Sammi有床上戲，問Sammi有否向另一半備案？Sammi笑說：「同邊個呀？同我老竇呀！我哋好自由亦好support，咁大個自己決定。」她大讚家輝一場戲可以有不同對白、語氣、表情，甚有驚喜。<br>採訪：文國駿<br>攝影：陳慧安</p></body></html>