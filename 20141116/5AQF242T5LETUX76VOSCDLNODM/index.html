<html><header><meta charset="utf-8"><title>BRAVEN 705挑JBL　大聲唔拆</title></header><body><h1>BRAVEN 705挑JBL　大聲唔拆</h1><p>藍牙喇叭一直都係腦場熱賣貨，手機平板滲透率咁高，買嚟睇戲聽歌梗要有返部，早前好多人都追買JBL，主要貪佢夠大聲又唔拆，今個星期有款挑戰者，就係新落場嘅BRAVEN 705，機價略平JBL嘅FLIP 2一嚿水，不過好多人試聽後都話兩者把聲差無幾，BASS同高音部份都做得幾好，亦有炸爆都唔柝聲嘅特性，不過最重要係顏色冇咁悶，除一般灰、白、黑外，仲有粉紅、粉綠、紫、藍及黃等特別用色，機身幾Slim，但內置IPX5防濺水，內置1,400mAh電池，街上可直玩10個鐘，行藍牙4.0，除一般播歌，仲可接收埋電話，最重要係有in/out插口，同類產品中比較少見。</p><p>訊達科技</p><p>深水埗福榮街146-­152號黃金商場地面54號舖</p><p>記者：朱崇德</p></body></html>