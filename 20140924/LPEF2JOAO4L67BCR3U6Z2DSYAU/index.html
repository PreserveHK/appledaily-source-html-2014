<html><header><meta charset="utf-8"><title>【壹週刊】公司傳女唔傳仔趙世曾讚式芝做得嘢</title></header><body><h1>【壹週刊】公司傳女唔傳仔<br>趙世曾讚式芝做得嘢</h1><p>【壹週刊】趙世曾自編自導又豈止樓盤廣告，2大家以為趙世曾重男輕女，兼且又反對趙式芝同楊如芯結婚，會交捧俾兒子趙式浩，卻令人大跌眼鏡。<br><br>趙世曾：『咁唔啱，公司嚟講公司立場邊個有才幹邊個升上去，唔理佢係我屋企人定外人。咁佢喺公司做野有成績嘛！佢做野樣樣都幾有交代，做得幾好，一路培訓佢多啲咪可以擔大旗囉！。』<br><br>其實喺03年時，趙式芝在公司返咗半年工，就被趙世曾勸退，聽講話趙式芝做了影響公司利益嘅事。<br><br>趙世曾：『初初嚟果時啱啱佢同Howard 一樣，出嚟做野就入公司唔係幾好，佢唔知世界艱難，做野容易唔勤力同做錯野，但佢自己出去做一輪再返嚟，開始做野樣樣都好好多。』到底兩姊弟感情因為『接班』事件而受影響？<br><br>趙世曾：『佢個仔將來都要入公司做野，都要家姐培養佢，Howard 當時都係一時衝動，講啲咁嘅野，佢都好後悔。佢兩姊弟感情不嬲老ok。<br><br>更現實嘅事還包括趙世曾一話成立信託基金，連知己都有得受益，結果，呢排身邊就多咗好多人想同佢做朋友。<br><br>趙世曽：『個個都諗住同我做知己有好處。女仔為主..呵呵…. 打電話嚟..喂，幾時出嚟食餐飯。咁我鍾意咪同佢哋去食餐飯囉！咁佢一路對我好如果係我知己咪有得分囉！』<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>