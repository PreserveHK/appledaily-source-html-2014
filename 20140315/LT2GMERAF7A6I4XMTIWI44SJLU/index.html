<html><header><meta charset="utf-8"><title>關仁隱事：「啤酒」密冚戀情懶理「打飛」被抽水 - 關仁</title></header><body><h1>關仁隱事：「啤酒」密冚戀情<br>懶理「打飛」被抽水 - 關仁</h1><p>娛圈有好多隱蔽情侶，好似「打飛」同「啤酒」明明已經到談婚論嫁嘅地步，但死都唔肯喺人前公開關係，好心佢哋都唔係後生，唔通仲想走偶像路線咩。</p><p>土豪手多多</p><p>其實打飛同啤酒都忍得好辛苦，好似上次關仁見到佢哋以情侶檔出席電影公司嘅春茗，同場仲請咗好多內地土豪嚟飲。班土豪盲字都唔識多個，淨係識見到明星就影合照，特別見到靚女，好似打飛咁自然多人垂青。班土豪影相就影相啦，當正自己去咗夜總會搵小姐咁，搭膊頭都叫斯文，唔少土豪仲將隻手跌咗落打飛個臀部抽晒水，同枱嘅男朋友啤酒明明睇得一清二楚，不過就扮時運高睇唔到。你話嘞，咁都忍得，仲有乜嘢唔可以忍吖。<br>撰文：關仁</p></body></html>