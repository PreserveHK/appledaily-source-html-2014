<html><header><meta charset="utf-8"><title>求驗客手記︰櫻花輸波等降班</title></header><body><h1>求驗客手記︰<br>櫻花輸波等降班</h1><p>日聯鬥入直路，得番3輪聯賽。有科蘭同埋卡卡奧等球星壓陣嘅大阪櫻花（圖），噚日喺護級大戰主場以1:3反輸畀甲府風林後，31戰得30分，家陣續排尾2，比尾4嘅清水心跳少4分，下季好有機會落降日乙。至於風林攞咗呢救命3分之後，以31戰得36分排第13位，基本上都安全。同日另一大阪市球隊飛腳亦出事，佢哋主場對護級分子仙台維加泰，補時3分鐘先俾對手嘅老牌前鋒柳澤敦射破大門，現以31戰得56分，雖續排次席，但錯失咗追近1哥浦和紅鑽嘅機會。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>