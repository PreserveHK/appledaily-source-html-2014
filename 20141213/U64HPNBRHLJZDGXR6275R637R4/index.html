<html><header><meta charset="utf-8"><title>體壇拾趣︰拜恩爆粗鬧廁紙隊友</title></header><body><h1>體壇拾趣︰<br>拜恩爆粗鬧廁紙隊友</h1><p>湖人周四冇比賽打，訓練時就搞咗場正選鬥後備嘅分隊賽，連今季獲教練史葛優待好少去練波嘅拜恩都現身，就知今次分隊賽有幾認真。拜恩（左）唔知發生咩事，成場都好好火，係咁喝令林書豪（右）射波，又鬧班隊友好似廁紙咁soft（軟弱）；練完波之後仲兇總經理古卓克，話啲隊友唔X掂，練波都冇意思。而得到拜恩點名用嚟比喻湖人球員soft嘅廁紙品牌，就把握機會抽水博宣傳；佢哋喺twitter話俾人讚廁紙柔軟係好事，但打籃球就咪搞。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>