<html><header><meta charset="utf-8"><title>體壇拾趣：馬龍被「逼」送外賣</title></header><body><h1>體壇拾趣：<br>馬龍被「逼」送外賣</h1><p>郵差叔叔送信純熟迅速送出，唔知綽號「郵差」嘅馬龍送外賣又有幾快？馬龍前日喺twitter上載咗張自己坐喺架外賣車嘅相（圖），重點係身高成6呎9吋嘅佢，竟然逼得入呢架蚊型車；但睇佢一支公坐喺架車度，已經逼到好似沙甸魚咁，應該冇多餘位放外賣。其實馬龍post呢張相，只係唔想俾人睇死佢坐唔入架車，𠵱家攞咗彩啦，但佢爬番出嚟要幾耐呢？</p></body></html>