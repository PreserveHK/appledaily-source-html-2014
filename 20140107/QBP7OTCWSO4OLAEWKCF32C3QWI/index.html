<html><header><meta charset="utf-8"><title>分拆港燈電能小股東鬧爆抱怨影響收息養老　不滿變相供股</title></header><body><h1>分拆港燈電能小股東鬧爆<br>抱怨影響收息養老　不滿變相供股</h1><p>【本報訊】電能實業（006）分拆港燈套現最多700億元計劃，昨在大股東長建（1038）投贊成票護航下，獲超過99%股東通過。然而交易未得小股東歡心，多名老股東不滿視為收息養老的計劃「走樣」，並形容股東要掏荷包認購港燈新股，變相等如供股。<br>記者：孔雪茵　鄧偉忠　林幗欣</p><p>電能昨日只表決分拆一項議案，但由於有超過20名股東發言，加上進行英語翻譯，故進行逾一個半小時才散會。現場接近800名股東多為白髮斑斑的長者，並沒有呆坐等會後招呼股東的飯局，而是踴躍舉手向電能主席霍建寧發問。</p><p>「點解要賣走港燈？」</p><p>股東質疑得最多，就是分拆港燈後，股東不再享有穩定的股息收入，亦違背買入的原意。霍建寧嘗試說服小股東，分拆後電能套現600億至700億元，用來海外併購，同時又繼續持有30至50%港燈股份，是「有着數」兼「幾爽」。<br>然而有心水清股東不領情，即場反問：「港燈本來係我哋，𠵱家拆走後要我哋攞錢去供（即認購新股）。咁你唔分拆海外業務，點解要賣走港燈？」霍建寧指股東不一定要供，因分拆後電能仍持有港燈，「對新公司有興趣，我哋亦安排10%優先認購」。<br>股東梁先生在會上建議，電能應向現有股東派發港燈股票，「讓港燈股東自己決定保留或持有，有少少尊嚴去行使選擇。好多股民食息養老，你哋幾位都係老人家吖，幫下我哋，好唔好？」說完台下一片掌聲。及後梁先生再建議，電能應在分拆後，向股東派特別股息，霍未直接回應，只答如果1至2年後未有合適投資項目，「應該派返畀股東，呢個係想法之內」。</p><p>分拆上市議案獲通過</p><p>會議初段表現雀躍的霍建寧，面對股東連珠發炮，後期亦有點招架不住，惟全程保持笑容逐一回應。他多次以管理層如何看好這宗分拆，賣花讚花香時，有股民還擊：「霍生你不同（股東），你收人工做主席，我唔係姓李，但都係你老闆。」<br>在電能大股東，持股38.87%的長建投贊成票下，分拆議案以99.73%大比數通過。反對百分比雖只有0.267%，但以昨收市價計，市值約2.16億元，以散戶持股來看，金額亦算不少。<br>通過這關後，港燈開始進行路演，預計1月16日開始招股，1月29日掛牌，市值預測480億至634億元。以估值上限計，電能套現介乎317億至440億元。港燈要在上市第5日向電能償還約275億元債務，電能獲合共715億元回籠。</p><p>【霍建寧金句】</p><p>‧大fund轉倉，有人準備買港燈。股價多年都perform到（有表現），做管理層咁多年好開心<br>‧（分拆後）最終都係股東着數。公司收600至700億，股東2013及2014年收息同2012年一樣，繼續持有30至50%港燈，幾爽<br>‧若坐住資金1至2年都冇投資，應該畀返股東</p><p>【小股東金句】</p><p>‧向電能股東分派港燈股份，等大家有少少尊嚴行使選擇，食息養老。而你哋幾位都係老人家吖，幫下我哋，好唔好？<br>‧𠵱家我攞錢認購港燈，其實係要我去供股，我唔畀錢認購，就冇咗收港燈利息<br>‧霍生，你唔同我哋，你收人工，我唔係姓李，但都係你老闆</p><p>【電能小股東怨言多】</p><p>梁先生：「好多長者當日買港燈（現為電能實業）都係想收息，臨老過得世，霍建寧就話可以攞返700億，其實嗰啲錢只係擺喺電能，畀李生（李嘉誠）個大仔繼續玩。」</p><p>周小姐：「揸咗電能超過10年，佢一啲啲咁拆上市，分薄我哋嘅權益，𠵱家股價都跌咗啦，我一定反對計劃。港燈真係上市嘅話，都睇吓Market先決定認唔認購。」</p></body></html>