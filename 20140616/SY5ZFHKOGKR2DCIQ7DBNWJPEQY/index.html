<html><header><meta charset="utf-8"><title>【快閃演．唱團】90後Beatboxer　人肉音效撐公投</title></header><body><h1>【快閃演．唱團】90後Beatboxer　人肉音效撐公投</h1><p>Beatbox，hip hop 文化之一，表演者以口技模仿各種電子樂器，可湊出幾可亂真的樂曲。對90後beatbox樂團「白壁」而言，發聲，是他們的人生意義。眼見政改如箭在弘，當權者卻想盡方法要港人噤聲，白壁三子決定以beatbox演繹《問誰未發聲》，希望引來市民更大迴響。<br><br>成員Kton說：「我地都會投身社會，社會嘅事即係我地嘅事，如果我地唔發聲，咁邊個嚟發聲﹖」另一成員Kobe言簡意賅：「我地要為公義發聲，要為我地自己香港出一分力。」<br><br>成員阿Jay更即席創作hip hop說唱，呼籲大家6.22公投：<br><br>「已經好多人企出嚟 開始喘氣<br><br>　你可以放棄你嘅權利 停留原地<br><br>　繼續追求你嘅完美<br><br>　但大局已定嘅時候就再冇轉機<br><br>　烈日當空 當中 沉默嘅 視而不見嘅 就係幫兇<br><br>　陽光中散佈嘅應該係真理 並唔係惶恐 」</p><p>【622公投 我撐普選】毅行直播<br>流動版網頁︰ http://622popvote.appledaily.com </p></body></html>