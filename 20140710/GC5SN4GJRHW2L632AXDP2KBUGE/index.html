<html><header><meta charset="utf-8"><title>女球迷懶人包：成功要經過部署 - 陳婉婷</title></header><body><h1>女球迷懶人包：成功要經過部署 - 陳婉婷</h1><p>德國、西班牙、巴西呢啲球隊對大家嚟講當然唔陌生，但係當你睇到幾支唔出名嘅球隊取得出線資格，可能都會問你身邊嘅男性朋友：「乜呢隊咁勁㗎咩？邊個出名同靚仔？」靚仔，當然係從小就發亮㗎啦！</p><p>陣容年青前途無限</p><p>今日先講16強止步嘅瑞士。瑞士唔係歐洲傳統勁旅，但如果有留意瑞士青年軍嘅表現，就知道瑞士今日嘅成果係經過部署同耕耘。瑞士喺1992年作出青訓改革，並於2009年取得成果，拎咗U17世少盃冠軍，2011年拎埋U21歐青盃亞軍，今屆世界盃名單中亦有12位25歲或以下球員入選，相信嚟緊幾年都會係大賽常客。年輕又靚仔嘅代表人物當然係我之前提過嘅四大才子：格列沙加、法比安舒哈、祖斯比迪米斯，以及今屆世盃光芒四射兼入3球嘅梳頓沙基利（圖）。</p><p>「撻Q」由射變傳</p><p>有時比賽中會有啲奇怪嘅射門變傳波，好可能因為「撻Q」，即係球員未能應用技巧，例如係想射波，就因為「撻Q」而令個波方向大轉，仲可能由射門變咗傳波！<br>陳婉婷<br>太陽飛馬助教</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>