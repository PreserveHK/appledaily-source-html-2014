<html><header><meta charset="utf-8"><title>體壇拾趣：
大帝送金腰帶𠱁隊友</title></header><body><h1>體壇拾趣：<br>
大帝送金腰帶𠱁隊友</h1><p>熱火主將勒邦占士（中）喺日前比賽撞爆鼻，情況已經冇大礙，喺周三已經戴住保護面具復操，如無意外會喺今朝對紐約人嘅直播賽事上陣。呢排「大帝」心情似乎唔錯，喺集訓完咗之後有禮物派，送畀隊友一人一條摔角冠軍金腰帶。隊友查米斯就好鍾意份禮物，喺自己社交網度大讚夠晒霸氣。</p></body></html>