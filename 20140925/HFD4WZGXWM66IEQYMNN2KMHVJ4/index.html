<html><header><meta charset="utf-8"><title>求驗客手記：費托首正選即開齋</title></header><body><h1>求驗客手記：費托首正選即開齋</h1><p>費托（費蘭度托利斯、右）終於返嚟嘞！呢位30歲西班牙前鋒喺車路士踢咗3季半都搵唔番對射門鞋，車仔頂佢唔住喺今夏將佢借畀AC米蘭。周二訪安玻里佢首次幫AC踢正選，結果只用咗43分鐘就重拾射門觸覺，接應阿比迪右路傳中頂入死角，幫球隊追成1:2。之後本田圭佑喺57分鐘入多粒，最終AC作客逼和安玻里2:2，幸保1分。費托賽後話：「我好開心有入波，美中不足係我哋贏唔到。」好嘅開始係成功嘅一半，希望費托入波陸續有嚟啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>