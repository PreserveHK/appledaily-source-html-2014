<html><header><meta charset="utf-8"><title>世盃湯水：消暑清熱靠孖寶</title></header><body><h1>世盃湯水：消暑清熱靠孖寶</h1><p>香港近期天氣越嚟越悶熱，加上捱眼瞓睇波，𠵱排最好食清啲，一來令腸胃負擔唔使太重，二來可以確保有消暑、清熱同避免腸躁。今期中醫師許懿清推介嘅「捱夜孖寶」，食材、煮法簡單、方便；綠豆消暑好多人都知，加入米，主要係減低綠豆嘅寒涼性，對脾胃傷害唔太大；第2款西芹加青瓜，最適合一啲通宵睇波、邊食零食兼瞓唔夠嘅人士，可以有效解決便秘同口臭，建議搾汁後保留少量渣滓，有多少少纖維效果會更好。<br>記者：徐嘉華<br>攝影：李家皓<br>註冊中醫：許懿清</p><p>青瓜西芹汁(圖1)</p><p>功效：去胃火解腸熱、睇波唔夠瞓都唔會便秘同口臭<br>材料：青瓜（4両）、西芹（1両）<br>做法：全部材料洗淨，切小件，打成汁即可飲用 <br>註：若不清楚自己體質，要先請教醫生</p><p>綠豆梗米菊花茶(圖2)</p><p>功效：消暑、清熱、解毒、防咽喉不適<br>材料：綠豆（1両）、米（1湯匙）、白杭菊（10朵）、冰糖（半両）、水（1000毫升）<br>做法：全部材料洗淨加水煮滾後，用文火煮30分鐘，加冰糖調味即成</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>