<html><header><meta charset="utf-8"><title>622投票的7個原因 - 陳也</title></header><body><h1>622投票的7個原因 - 陳也</h1><p>1，發現街坊已經被蛇齋餅糭攻陷，你不但覺得滯，更對周圍的師奶那句「厚多士」丟盡胃口。<br>2，雖然對三個方案有保留，但你好驚投票小貓三四隻，政府更加爛仔。睇海難報告？死開啦！追究龍獅節？收皮啦！打高鐵？妖，公僕即刻冇糧出！<br>3，釋出膠袋便意？No way，622一票是電子票，唔係廁紙，叫蘇局長自己「入口包容」好了。<br>4，吳克儉復仇，要贏回國民教育衰到貼地的敗仗。老師同學們，會讓他得逞嗎？<br>5，一票都不能少，告訴政府，五百多家中學，唔係間間都係左校，佔中與否，唔使幫他們出聲！<br>6，盛事基金遺下蘇州屎，每年一篤，被審計署踢爆，622一人一票，向僅有的敢於問責的審計署致敬。<br>7，曾偉雄的胡椒部隊已準備好，老師被炒、學校釘牌、學生留案底，家長如果是公僕會連長俸都冇埋……這些殺到埋身前，香港仔，諗清楚，跳上紅van抑或跳海，還有得揀！ </p></body></html>