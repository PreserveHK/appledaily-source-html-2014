<html><header><meta charset="utf-8"><title>黃婉曼抗拒未婚生仔</title></header><body><h1>黃婉曼抗拒未婚生仔</h1><p>曾同屬新聞小花的黃婉曼與黃紫盈，昨日齊齊現身佐敦，正為事業拼搏的紫盈，昨日接受待嫁的婉曼主持的節目《花嫁》訪問，大談異國情。剛慶祝完30歲生日的婉曼笑言老了，幸好能在30歲嫁出，她說：「仲未定晒日子，場地幸好有唔少人主動聯絡我幫手，最緊要係周末舉行，等大家可以出席。」<br>近日看到別人宣誓片段會感動到喊，她說：「我最緊張係到時蹺住爸爸手步入教堂一刻，𠵱家諗都好緊張。」婚後希望生夠三個，又想誕下馬仔，當提議她先搶閘生B，她說：「咁咪會俾大家話有BB先結婚，好似唔係咁好。」<br>留學時跟不同國籍男士相處過的紫盈，覺得外籍男士會較溫柔及重家庭，至於可有發展過異國情，她避而不答，亦以事業心重迴避現時男友國籍問題，但表示會選擇亞洲男性為先。<br>採訪、攝影：馬建華</p></body></html>