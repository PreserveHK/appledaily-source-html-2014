<html><header><meta charset="utf-8"><title>小蠍子加碳添辣　$80,000大激改</title></header><body><h1>小蠍子加碳添辣　$80,000大激改</h1><p>作為車癡，買了新車後，一定會心癢癢想左改右改，小至換輪圈加包圍，大至轉避震改氣喉，總之就是要改到最與別不同才心足。最近便遇到一部Abarth 595 Turismo，花費$80,000大改裝，全車碳纖加持兼強化輸出，令這隻小蠍子更加辛辣！<br>記者：姚子浩<br>攝影：伍慶泉</p><p>車價約40萬的意大利小鋼炮Abarth  595 Turismo，雖然車身的骰，不過卻有別於Fiat  500的可愛形象，前者由帶豐富賽車DNA的Abarth廠主理，睇落一副戰鬥格，辛辣小蠍子的印象早已深入民心。不過，有車主仍然嫌原廠裝備未夠搶眼，希望裏裏外外都加添自己的構思，為愛驅再增辣味。這部車落在改車店TW Autosport手上，負責人Tony因應車主的要求，進行了不少改裝程序，使它無論是外觀上或是操控上都有所升級。<br>Tony說：「車主希望部車一眼望上去就好有跑味，最直接的方法便是加裝一些顯眼的碳纖部件，想不到配在這類小車之上，出來的效果出奇地好看。」的而且確，由頭唇、裙腳到車尾擾流都加裝了碳纖包圍之後，跑味感覺比之前強烈得多，另外車尾也同樣以碳纖部件擴大了尾翼面積，車身雖小卻有大量碳纖部件加持，再換上了氣勢逼人的四出喉，連同本身的two tone顏色加跑車拉花，這隻蠍子睇落實在好有霸氣。</p><p>換避震改電腦提升操控</p><p>執靚造型之後，車主對這部小鋼炮的性能也有所要求，不容許變成「虛有其表」，而最直接的方法，便是推高動力輸出。這部車原本已經擁有160匹馬力和230Nm扭力，以一部1.4L turbo小車來說已算是非常不錯，不過Tony就透過改動行車電腦，將輸出進一步增加了28匹及60Nm，同時換了高效的風隔及中冷器，強化引擎運作效率。至於改良操控方面，主要就是更換新的避震套裝，Tony為車主選了來自德國的KW避震，他說：「最後選了KW中較高階的V3（Variant 3）型號，除了可以提高行車時的穩定性和舒適度，它特別之處是可以調校避震的拉力和壓力，也可以改變高度，能夠因應車主的駕駛習慣去設定，非常flexible。」</p><p>一星期完工</p><p>「為咗提升部車嘅power，我哋upgrade咗電腦，將馬力同扭力分別加大咗28匹同60Nm。以一部車仔嚟講已經算非常唔錯。與此同時亦都改善咗行車時嘅操控同穩定性，所以換咗套頂級嘅KW V3避震。雖然改的地方頗多，但不算很複雜，前前後後大概只係花咗一個星期完成全部改裝。」</p><p>TW Autosport<br> http://www.twauto.com.hk/ </p></body></html>