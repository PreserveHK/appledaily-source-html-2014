<html><header><meta charset="utf-8"><title>陳祖為：警隊服務市民非梁振英</title></header><body><h1>陳祖為：警隊服務市民非梁振英</h1><p>【本報訊】佔領中環踏入倒數階段，港大政治與公共行政學系系主任陳祖為昨向罷課學生講解「公民抗命的對與錯」，提醒警方在拘捕公民抗命者前，應確立執行哲學，並與對方溝通執法的安排，「佢唔係服務梁振英、或者行政會議、或者呢個政府，佢係服務香港市民，佢係法律下保障香港人嘅自由、安全、權利」。<br>陳祖為昨與學生以問答形式交流，他指一般犯罪者動機出於自私、亦會逃避法律懲罰，但公民抗命者其實滿意現行大部份制度，但對某一法律不滿並尋求改變。公民抗命往往由少數人開始，希望改變多數人的看法，「最後迫令唔太注視問題嘅人，去思考究竟公民抗命者係咪有道理？如果冇道理，點解佢會以身試法，願意坐監咁危險，去爭取唔係為自己嘅利益，為社會公義嘅嘢？」<br>有市民質疑抗命未必有道德感召力，陳祖為反問：「你未試過點知？」全場大笑。他指大家亦未預計到罷課有13,000人參加，參加學生受道德感召。他反駁公民抗命破壞法治的說法，指公民抗命在法律最邊緣抗爭，違法者願接受制裁，跟隨上庭等司法程序，均是肯定現行法治制度的公正性。<br></p><p>「長期拉人得民心？」
</p><p>他指參加公民抗命者需要深思熟慮、並經嚴肅討論，亦應保持謙卑，因為違法行為對其他人權益有一定干擾和侵犯。<br>政府亦必須思考應否作出改變，「當你俾人拉，進入司法系統，成個社會進入思考期，政府要思考吓，長此落去佢係咪要繼續拉？咁拉係咪得到民心？」他提醒警隊在自由民主社會，應保障自由、民主價值，目前警方應確立執行哲學，清場行動不應受特首等影響。</p></body></html>