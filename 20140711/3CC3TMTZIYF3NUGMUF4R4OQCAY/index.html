<html><header><meta charset="utf-8"><title>膠燈討論區：決賽買半和打底</title></header><body><h1>膠燈討論區：決賽買半和打底</h1><p>祥　Hi：Yeah，阿根廷入決賽，至少中番個決賽組合。<br>德　叔：嘩，你都算險過剃頭，阿根廷爭少少返歸，你幾時買㗎？幾多倍？<br>祥　Hi：哈哈，咪問咗牛哥之後囉，大約8強見住德國率先入4強嗰陣買嘅，有成7.5倍，今年世盃當冇賺冇蝕，但買番個開心。<br>肥　頭：佢話佢見到巴西俾人炒七個一皮，真係有今生冇來世喎。<br>福　嬸：祥Hi，你擺明潤德叔箒，佢重注買咗巴西。<br>德　叔：算，我都預咗，但我份人唔記仇，德國炒得我愛隊巴西咁慘，證明佢哋真係有料，決賽初盤開德國讓平/半，我頭先已經入投注站買咗上盤。<br>祥　Hi：讓平/半，上盤低水1.88倍，擺明𠱁人買德國，上場巴西後防散晒，失完第2球開始慌，先俾德國係咁入，阿根廷一直打落去都幾穩陣，我覺得買唔過喎。<br>德　叔：呵，你又用肥牛嗰啲計數分析大我。我就唔信場場都有得計啦！<br>肥　頭：德叔，我勸你都係補補飛。嗱，雖然我唔敢講一定中，但就有做吓功課，發現近6屆決賽，有成5場[半和]，而且當中有兩屆都有德國份，半場波膽都係0:0。<br>祥　Hi：哈哈，肥頭講歷史，我就講吓今屆啦。南美同歐洲隊今屆嘅對賽有10場，有7場都係南美隊先入波；當然啦，巴西對德國嗰場唔係，但呢個數據都值得參考吓。<br>德　叔：你哋分析盤路同數據，咁我冇得同你哋拗啦，但我都係信自己嘅感覺多啲，德國sure win！</p><p>人物介紹：</p><p>德叔<br>旺角茶仔老闆<br>肥頭<br>吹水怪<br>祥Hi<br>肥頭屋村老友<br>福嬸<br>茶餐廳侍應<br>艇仔張<br>扮專業賭友<br>大食肥牛<br>賭精一名，命中率甚高</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>