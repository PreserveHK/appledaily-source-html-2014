<html><header><meta charset="utf-8"><title>方皓玟自封方恩娜</title></header><body><h1>方皓玟自封方恩娜</h1><p>官恩娜與方皓玟前晚在亞洲博覽館為「軒尼詩炫音之夜」擔任表演嘉賓，近日驚覺兩人的樣貌猶如餅印，傳媒到場時獲大會通知二人不會合照，未知大會是否為避開尷尬，不過兩人都大方應記者要求企定定合照。究竟方皓玟是否曾「變臉」？她否認說：「我冇錢整呀！有錢都交租先啦，不過我都好開心畀人話似Ella，Ella咁靚女，我應該改名叫方恩娜。」</p><p>Ella則謙虛說：「我覺得佢靚過我，我個樣冇咁精緻，粗線條啲。其實都唔係好似啫，每人都有自己嘅特色。」但Ella就強調自己樣貌純天然：「我覺得自己個樣好正常，冇乜郁過，全天然，只係箍過牙，如果整咗就唔會扁口扁面啦。」<br>採訪：王連連<br>攝影：仇志德</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>