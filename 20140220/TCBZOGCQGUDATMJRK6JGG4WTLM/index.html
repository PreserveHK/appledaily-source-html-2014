<html><header><meta charset="utf-8"><title>同情黃佩霞遭遇妙芝數臭楊崢　搞散人頭家</title></header><body><h1>同情黃佩霞遭遇<br>妙芝數臭楊崢　搞散人頭家</h1><p>【宗崢奇戀之模界圍插】黃宗澤（Bosco）與楊崢相戀一個月，近日有指因女方劈腿而吵大鑊，據悉二人正在冷戰，沒有聯絡，Bosco更已準備逐步淡出這段情，雖然楊崢設法挽回，但感情出現了裂痕就很難修補。兩位當事人昨死撐冇分手，而與楊崢同期出道的女模歐陽妙芝、陳嘉容及黃佩霞更聯手數臭她，妙芝更直指最看不過眼是楊崢曾搶黃佩霞老公，搞散人個家！</p><p>楊崢與黃宗澤譜姊弟戀僅一個月，有人就處心積慮要把戀情公開，不過人算不如天算，感情來得快，一樣可以去得快！近日楊崢的負面新聞慢慢浮現出來，被人踢爆劈腿，已嚇得Bosco準備慢慢撤退。不過為顧全面子，免外界覺得戀情太兒戲，所以兩位當事人昨都有默契地否認分手。</p><p>Bosco甜言冧嘉容</p><p>楊崢在娛樂圈人緣欠佳，遭不少與她同期出道的模特兒圍插。歐陽妙芝昨到灣仔接受nowTV訪問時，談到楊崢與Bosco的戀情時即寸她：「係咪咁有新聞價值？我見到係佢（楊崢）做封面都唔睇。」問到與楊崢熟嗎？她冷言：「咁多年我都冇佢電話，你話熟唔熟？連講過幾多次電話都數得出！」有指楊崢是模界獨孤精，談到她的人緣，妙芝反問：「你話呢？佢同男男女女都混熟啦！」有指楊崢曾搶黃佩霞老公，妙芝坦言當時經常陪着黃佩霞：「站在女人立場，見到姊妹咁樣，可以令個男人拋妻棄子，就可以想像到呢個人有幾……嘻嘻嘻，唔想講。」</p><p>妙芝亦曾跟Bosco及陳嘉容合作過，問到會否提醒Bosco睇定些？她笑說：「唔係我責任，交畀佢屋企人。」有傳Bosco與陳嘉容曾有一段情？妙芝指陳嘉容是窈窕淑女，Bosco在工作上對她有甜言蜜語也屬正常，但妙芝表示Bosco沒有這樣口花待她，似乎證實Bosco與陳嘉容的確有過一段情。<br>對於好友妙芝的言論，黃佩霞昨接受電話訪問時說：「好姊妹兩肋插刀，肉緊咗少少，佢哋錫我支持我箒！尤其喺我大肚做單親媽媽嘅時候，精神同體力上好support我，分手（前男友）唔涉第三者，冇人拆得散我哋，我哋係和平分手，分手之後佢同邊個一齊，我亦冇資格過問。」<br>而黃佩霞另一好友陳嘉容，昨被問到楊崢的為人時在電話中說：「我哋好少接觸，只係say hi同say bye！」提到楊崢被指當年搶黃佩霞另一半？陳嘉容說：「好大新聞！嗰時佢（黃佩霞）好傷心，我都有問候佢，但唔想煩佢，只係盡量安慰。」有指當年她與楊崢因同時獲邀為某名牌行騷獲得同等酬勞，惹起楊崢不滿，並向品牌詐型，以示自己高人一等？陳嘉容對此說：「我都有聽聞過，但呢啲係個客嘅選擇，唔係自己話事。」<br>採訪、攝影：文國駿、馬建華</p></body></html>