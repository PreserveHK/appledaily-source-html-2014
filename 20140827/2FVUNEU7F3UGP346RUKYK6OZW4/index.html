<html><header><meta charset="utf-8"><title>求驗客手記：施治一語抽乾魔迷</title></header><body><h1>求驗客手記：施治一語抽乾魔迷</h1><p>車路士門將施治（小圖）喺新球季俾泰拔高圖爾斯搶走正選，更加得閒上吓twitter同球迷交流，仲包括同曼聯呢啲敵對球迷爆發口水戰㖭。日前有位寸寸貢嘅曼迷問施治：「你覺得你位朋友高圖爾斯踢成點？」擺明就係寸施治冇得踢，點知施治反擊：「踢得好過你支持嗰隊囉！」（圖）一句就K.O.咗呢位想抽水嘅曼迷。另外，早前有球迷留言：「美斯喺你身上取得嘅入球同謝拉特嘅英超獎牌數目一樣。」施治淡淡一句：「你講得冇錯！」抽乾埋美斯同謝拉特。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>