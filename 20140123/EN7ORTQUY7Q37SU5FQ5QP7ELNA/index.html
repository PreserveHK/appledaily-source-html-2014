<html><header><meta charset="utf-8"><title>小Justin露雀箍煲被鬧爆兌75000張一蚊喪派</title></header><body><h1>小Justin露雀箍煲被鬧爆<br>兌75000張一蚊喪派</h1><p>箍煲嘅方法有好多種，但唔係種種都一定成功。好似Justin Bieber咁，傳露械相箍煲失敗不特止，仲激嬲埋女友 Selena Gomez呀。<br><br>是咁的，早排有外國媒體報道，話Justin Bieber喺屋企開Party，點知就越玩越high，玩到向鄰居擲20粒雞蛋，鄰居就梗係嬲到報警啦。警方嚟到，仲搜到毒品，女友知道後嘈住話要同佢分手呀。不過聽講Justin唔死心呀，傳短訊要求箍煲，仲附送兩張露械照，問女友係咪好懷念。此舉當然火上加油，女友嬲到鬧爆Justin係毒蟲，兼建議佢去戒毒所。<br><br>箍煲唔成反被寸，聽講Justin之後惱羞成怒，唔止周圍唱女友因為自己先變紅，仲周圍晒自己有錢，就噚日之嘛，就有外國媒體話佢同朋友喺邁阿密出席脫衣舞派對，仲將75000美金兌晒做一蚊紙嚟派呀！</p></body></html>