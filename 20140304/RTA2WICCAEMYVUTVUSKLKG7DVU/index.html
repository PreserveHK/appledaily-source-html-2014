<html><header><meta charset="utf-8"><title>編採部數十人圍辦公室明報員工問會否變建制報　鍾天祥：我唔知</title></header><body><h1>編採部數十人圍辦公室<br>明報員工問會否變建制報　鍾天祥：我唔知</h1><p>【本報訊】白傘標語牌靠着顯示屏，藍絲帶海俯視編輯室，空降至明報的首席執行總編輯鍾天祥昨天上任，數十名員工無懼「打爛飯碗」，與鍾正面交鋒，不單在鍾的辦公室門外守候，更發揮記者本色向對方提出關鍵問題。被問到《明報》將來會否變成親政府的建制派報紙，鍾天祥以「我唔知呀」作回應；被要求簽署新聞自由約章，現任總編輯張健波「擋駕」指不可能。<br>記者：張嘉雯　林社炳　張婷婷</p><p>鍾天祥粗暴空降《明報》，昨午約2時45分乘的士上班，未有回應記者提問。傍晚6時，該報17樓編採部至少數十名員工，在鍾天祥的辦公室外，要求他回應問題，鍾在張健波陪同下回答。被問到會否把《明報》變成親政府的建制派報紙，鍾回答：「我唔知呀，我𠵱家都唔係老總，老總喺呢度。」再被追問時，他「拋波」給張健波，「𠵱家老總係張波（張健波），我都唔知幾時做老總，或者唔做老總，或者聽日唔見咗，我都唔知」。<br>被問到對六四事件的個人看法，鍾指對六四印象很深，事發時在《亞洲週刊》當馬來西亞特派員，周刊刊出多幀有關六四「死人」的圖片報道，結果不得在北京發售，他當時感震驚（shock），「我就知香港每年六四都係好大件事，呢啲我哋知你哋感情，我哋知呢邊發生嘅事，就係咁嘅」。<br>被問是否支持平反六四，他「無厘頭」回答「知」，員工澄清是「support」，他再回應，「我個人感情如何我覺得唔係好重要，係你哋present個story，我當日我主持嘅，我睇news story，我係news man」。他表示六四能否在頭版刊出，視乎有沒有新聞價值，「一定係睇新聞價值嘅，唔通睇乜嘢，我睇張波咩？我睇我自己咩？唔會㗎」。<br></p><p>張健波拒簽新聞自由約章</p><p>鍾其後以趕往開會為由離開，關注組透過書面向鍾天祥提出三大訴求，包括盡快召開員工大會，回應同事的關注；爭取管理層簽署實踐新聞自由約章；以及公開交代出任總編輯的意願、時間及有關詳情，要求他一周內回應，否則不排除有後續行動。<br>明報員工關注組事後發表聲明，對鍾天祥含糊其辭的答覆表示極度遺憾，關注組批評鍾未有就是否支持平反六四表態，員工對鍾「不知道」明報會否變成親政府報紙的回答感震驚及非常不安。<br>據了解，張健波表示將在10月退休，「有早冇遲」，他會就鍾天祥的表現向老闆撰寫報告，故未知對方會否接任總編輯，員工要求鍾簽署新聞約章，確保新聞自由，但張指現時員工與管理層關係破裂，簽約章是「不可能的任務」。</p><p>鍾天祥如何回應員工憂慮
</p><p>辦報方針<br>《明報》員工：<br>你將來會唔會將明報變成親政府嘅建制派報紙？<br>鍾天祥：<br>我唔知呀，我𠵱家都唔係老總，老總喺呢度。（指着站在他身旁的張健波）<br><br>六四看法<br>明報員工：<br>你對平反六四嘅個人看法。<br>鍾天祥：<br>六四畀我好深印象，我就知香港每年六四都係好大件事，呢啲我哋知你哋感情，我哋知呢邊發生嘅事，就係咁嘅。</p></body></html>