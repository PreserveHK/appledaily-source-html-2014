<html><header><meta charset="utf-8"><title>【壹週刊】張新悅追仔　意外懷第3胎</title></header><body><h1>【壹週刊】張新悅追仔　意外懷第3胎</h1><p>【壹週刊】前晚張新悦著住條白色Escada鬆身背心皮裙，出席該品牌旗艦店開幕酒會。就咁睇呢位兩女之母嘅身形，完全估唔到七個月後又做第三任媽咪！<br><br>「我兩個女就好想有個細佬，我哋（與丈夫楊哲安－前教育局政治助理）就冇所謂。」張新悅話。問到呢一胎係咪計劃之內，張新悅大笑講:「係我先生計劃之中，係我意料之外。」<br><br>公關公司老闆周美鳳知道老友有喜，即刻搶住恭喜佢，仲拍晒心口話有贊助：「我有啲BB嘅product一定支持、一定贊助，而家奶粉錢好貴！」<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android </p></body></html>