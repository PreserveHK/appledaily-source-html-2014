<html><header><meta charset="utf-8"><title>體壇拾趣：偉哥開班教大唔教細</title></header><body><h1>體壇拾趣：偉哥開班教大唔教細</h1><p>有「神童偉」之稱嘅前南華教練黃文偉（右三），噚日宣佈成立「黃文偉（南華元老）足球學校」，仲搵埋余國森、陳樹明、陳發枝同李健和等前南華球星擔任教練，教18歲以上人士個人技術、守門員技術班同領隊教練研練班等。「偉哥」話教成人同小朋友唔同，小朋友係白紙一張，但成年人啲基本技術未必做得啱，班導師就負責糾正。12小時訓練暫時定咗會喺南華會足球場進行，有興趣可以去 http://facebook.com/southchinaoldtimers睇吓。 </p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>