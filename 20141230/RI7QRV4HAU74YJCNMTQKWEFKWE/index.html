<html><header><meta charset="utf-8"><title>安仔台前𥄫住Sammi學友</title></header><body><h1>安仔台前𥄫住Sammi學友</h1><p>鄭秀文（Sammi）前晚在紅館舉行第八場個唱，每晚都在後台做背後男人的許志安，終大方現身坐在VIP觀眾席，與Sammi家姐齊揮pong pong棒和唱，全情投入支持Sammi。當嘉賓張學友出場時，全場high爆尖叫，Sammi笑問首行觀眾：「係咪9,800蚊張飛都好抵睇呢？」</p><p>兩人曾合拍電影《飛虎精英之人間有情》，Sammi笑說：「請留意我當年碌大髀。」台上播出兩人在電影激咀相，Sammi尖叫：「我細個做乜咁open，拍埋呢啲三級片？」學友笑說：「好滋味啦，舔晒嘴咁樣。」學友還爆Sammi要他唱新歌《用餘生去愛》：「首歌講男女經歷波折學懂去愛，所以我知道點解感動到Sammi。」觀眾大叫安仔。<br>撰文：皓騫</p></body></html>