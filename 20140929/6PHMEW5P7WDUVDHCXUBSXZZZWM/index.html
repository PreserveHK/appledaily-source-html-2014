<html><header><meta charset="utf-8"><title>內地扣關潮　累淘寶集運遲大到</title></header><body><h1>內地扣關潮　累淘寶集運遲大到</h1><p>【記者潘婉玲報道】港人愛淘寶，配合集運服務，將運費慳到盡。惟今個月初開始，內地海關「揸正來做」嚴格檢查快遞貨件，在多個口岸逐車逐箱貨查驗，不及格的一律打回頭，導致大規模「扣關潮」。不但貨櫃車塞爆關口，更令不少淘寶買家收貨無期，令全港集運業務幾近癱瘓，淘寶客面臨大災難。運輸業界聲言明天與深圳海關開會，希望盡快解決問題。</p><p>關口塞爆　3日收貨變10日 
</p><p>「你遲咁多日（未交貨），（客人）對你呢間舖嘅評分同印象都唔好，可能唔會再幫襯！」半年前開始經營網絡男裝生意的孫先生，一直從淘寶入貨，再集運到香港，最高峯月營業額達3、4萬元，惟月初開始，貨物遲遲未到手，從正常的3、4天，延至10多天，內地速遞公司亦未能回覆發生甚麼事，結果兩成客人要求退款，令營業額大跌一半，「如果仲係咁，我唔會再喺淘寶入貨，可能會轉賣外國貨，價錢賣貴啲」。<br>原來今個月初開始，內地海關嚴查速遞貨品，要求所有速遞公司逐件申報，並開箱逐件檢查，一旦發覺有違禁品或申報不全，一律全車打回頭，每輛貨櫃車查車過程耗時數小時，令關口全線塞爆，集運業務更陷於癱瘓。有小型集運公司業務幾近停頓，焦急的客戶於網站鬧爆，更考慮自行北上取貨。<br>粵港貨運大聯盟發言人蔣志偉表示，今日下午將與深圳海關部門商討對策。他表示，現時通關排隊情況略有改善，皇崗關口由逐車搜查改為抽查，但深圳灣口岸正採用新通關系統，因程序繁複，部份貨車司機改行皇崗口岸加快出貨速度。<br>香港速遞業協會會長吳江指，內地海關如此大規模扣關實屬罕見，「好多消息傳出話係反貪腐，有海關人員被查處，後來又話緝獲假鈔」。</p><p>必須逐件報關或致加價</p><p>吳江透露，目前至少六、七間提供集運服務到香港的內地公司已停止收件，「以往集運只係整體咁去報關，但𠵱家唔得，一定要逐件報」。此舉令業界頓時出現人手短缺，吳預計將出現加價潮。<br>集運業務龍頭「點買物流」承認，目前只提供有限度服務，東莞貨倉從過去「即日清」，至今積聚兩、三天貨件幾近逼爆，貨量比農曆新年更多。該公司董事總經理凌清雲指曾有兩天完全不能出貨到香港，難以預計何時恢復正常，已將客人的免費存倉期，從10天延長至30天。</p></body></html>