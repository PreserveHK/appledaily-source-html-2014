<html><header><meta charset="utf-8"><title>旺角西洋菜南街驚現五吉舖</title></header><body><h1>旺角西洋菜南街驚現五吉舖</h1><p>【本報訊】零售市道轉差，大型品牌租舖審慎，就連自由行旅客必經之旺角行人專用區，貴為區內一線地段的西洋菜南街都驚現五間吉舖。其中西洋菜南街70號地下，建築約900呎，另連900呎閣樓，原由化妝品店以每月80萬元承租，業主大幅加租25%後，索性棄租。</p><p>梁紹鴻：叫價或再降</p><p>記者日前到旺角西洋菜南街，介乎登打士街與亞皆老街一段，旅客人流如鯽，卻發現有五間吉舖之多，最新一個吉舖是西洋菜南街70號地下，租約上月屆滿，月租約80萬元，由化妝品店承租，見業主加租25%，結果棄租。<br>行前幾步，西洋菜南街14至24號地下I及J號舖，建築約1,500方呎，業主是「舖王」大鴻輝集團主席梁紹鴻，他接受本報訪問時表示，舖位原本與Swatch簽訂協議，連同山東街舖位一齊租，惟對方撻租，要重新搵租客，致令舖位交吉約兩個多月。<br>梁紹鴻稱：「目前已有幾位租客洽談中，唔會畀個舖吉太耐。現時揀緊租客，都近乎尾聲，可惜比心目中理想價低咗啲，其實口價已調整咗，初頭預收200萬元租，現叫170萬元，呢口價仲有機會落……可能最終月租160幾萬，又或者分拆兩個舖，每個收八、九十萬租。」他續稱：「市道真係弱咗，零售真是轉差，早排有金舖俾好高租金，嗱嗱聲租咗，現時就拖慢晒，始終大家睇零售市道今年無乜起色，零售商開舖好小心，就算價錢認為啱，佢都有好多嘢要考慮。」<br>不過，部份業主仍未面對現實，尤其是「黏實」專吸自由行旅客的金舖隔離舖。山東街47至51號地下8號舖，建築約700方呎，毗鄰現由六福珠寶承租，前租客是PCCW，月租約60萬元，惟不續租後，舖位交吉多個月仍未租出，據悉業主叫租90萬元，租金加幅50%。</p></body></html>