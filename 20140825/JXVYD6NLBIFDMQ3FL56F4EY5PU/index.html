<html><header><meta charset="utf-8"><title>【灣仔電腦節】防撞尿袋　200磅肥佬踩唔爛</title></header><body><h1>【灣仔電腦節】防撞尿袋　200磅肥佬踩唔爛</h1><p>尿袋係大家生活嘅必需品，不過大頭蝦成日跌爛者，今次有救星喇，今次灣仔電腦節GALAZ新返最強防撞防跌設計嘅Power Pie，掟佢落地固然唔爛，據知就算200磅人企上去都冇問題，5200mAh，玩2.1A作輸出，機價都係$188，買個安心都抵玩。<br>攤位：N08</p><p>mio MiVue汽車CAM　停車熄匙自動停機</p><p>mio一向走貴價車CAM路線，大家主要貪佢夠穩陣，唔會話用半年就壞卡壞機，今次灣仔電腦節將部MiVue做落價，由$1,700微調到$1,580，佢最強賣點係除咗有GPS同預警`捉超速外，最正係有停車熄匙自動關機，慳電之餘，仲幫手慳記憶體位置。<br>攤位：N01</p><p>$199玩左右聲道藍芽喇叭</p><p>藍牙手機喇叭一街都係，不過呢隻DUAL CHANNEL BS100都有一個最筍位，就係如果你用兩隻，佢可以出到左右聲道效果，出面同類藍牙喇叭比較少見此功能，而且價位都幾筍，由$399減落$199一隻。<br>攤位：N01</p><p>最平$649  買PIPO T5四核7吋手機</p><p>講到今次灣仔電腦節減價最強手機，一定係PIPO T5($649)！行1.3GHz四核心處理器, 7吋芒, 玩埋雙卡隻待3G上網RAM, 16GB ROM，同樣規格從未玩過咁平，老實！喺鴨寮街都搵唔到囉！<br>攤位：J17-20</p><p>冇成本抽獎　幸福摩天輪</p><p>幸福唔係人人有，不過來到灣仔電腦節，可以去D23、K21-24個攤位搵搵，大家只要憑入場卷嘅刮刮卡就可以玩抽獎，刮到$20就抽一次，$50就抽三次，獎品有防毒軟件，LAN線，電腦雜誌，尿袋，而每日頭獎有無線路由器，無成本的，大家記得去拎。<br>攤位：D23、K21-24</p><p>【電腦節】EDIFIER e25新色減價登場</p><p>EDIFIER隻e25一向幾好賣，今次喺灣仔電腦節再加推了鮮藍同藍橙兩款新色，一樣玩藍芽傳輸，由$1,588減至$1,280對，聲效偏向係Bass偏重，聽POP，ROCK最啱。<br>攤位：G31，32，34</p><p>記者：朱崇德</p></body></html>