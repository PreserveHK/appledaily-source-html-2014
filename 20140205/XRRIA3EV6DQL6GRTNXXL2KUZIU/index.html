<html><header><meta charset="utf-8"><title>全城哀悼　元華：真係接受唔到</title></header><body><h1>全城哀悼　元華：真係接受唔到</h1><p>元華：</p><p>一個月前見佢都好哋哋，又食得又講得嘢，突然間……都好愕然。同佢由邵氏合作到嘉禾，再由嘉禾合作到𠵱家。佢好灑脫、好低調，佢知道有病後煙酒都戒埋，見佢食得又開朗，我以為佢冇事，好番㖭。真係接受唔到，唔相信囉！</p><p>錢小豪：</p><p>佢係我大師兄，大家都係跟張徹出身，我哋有份參與《殭屍先生》，《殭》系列見一個走一個都幾恐怖！佢輩份高一輩，傾偈嫌我哋太細路仔，當時佢做埋導演度橋，開工都有講有笑。最近一次合作係拍張之亮《墨攻》，當時佢幾開朗精神，估唔到走咗。每年初四邵氏有聚會，噚晚孟海都唔知佢有事，今早收到消息都愕然。</p><p>翁虹：</p><p>難得是他面對人生中最後階段的日子裏，還堅持繼續做喜歡的事情；工作拍戲而不願意在病榻上度過！這是一種豁達、勇敢的態度！</p><p>劉心悠：</p><p>戲裏（港台劇《幸福的味道》）他演我的外公，很慈祥，照顧演員。很榮幸能有機會跟他合作。</p><p>馮德倫：</p><p>午馬San有幸和你合作過，一路好走。</p><p>劉兆銘：</p><p>佢係一個好出色嘅演員，好有戲德嘅朋友，非常樂觀、樂業專業，好老資格，但唔擺老資格，好平易近人。</p><p>徐偉棟：</p><p>細個跟Daddy（徐少強）出入片場都有見，仲有食飯、飲茶，好多時睇佢嘅戲。</p><p>李力持：</p><p>同午馬合作過電影《情聖》，當時周星馳度緊橋，午馬喺旁邊冇嘢做，我就叫午馬拍定啲萬用反應鏡頭，佢堅持要有用至拍，聽到入心入肺。</p><p>何麗全：</p><p>可惜，又少了一個人才。</p><p>黃秋生：</p><p>同午馬有好多合作機會，多到記唔晒，唔只香港，內地都好多，最後一次合作係《精武家庭》。唉！馬年又走一個馬，年紀大都冇法子。</p><p>元彪：</p><p>剛由新加坡返港就聽到呢個消息，午馬近年返內地拍戲多，我都唔知佢返咗香港，我同佢識好耐，係好多年朋友。</p><p>郭富城：</p><p>好突然！我第一部電影《飛越危牆》就係同午馬合作，佢教咗我好多嘢，之後就冇機會再合作。佢係一個好有實力嘅演藝人，好有經驗，係電影界損失，祝佢一路好走。</p><p>邵音音：</p><p>好傷心，唔講喇！</p><p>何潤東：</p><p>他脾氣好、記性好，很關心工作人員。他會去很開心的地方，不是受苦。</p></body></html>