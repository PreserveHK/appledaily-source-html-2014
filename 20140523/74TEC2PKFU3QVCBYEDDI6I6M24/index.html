<html><header><meta charset="utf-8"><title>Wyman揭祖兒出貓煮婦</title></header><body><h1>Wyman揭祖兒出貓煮婦</h1><p>黃偉文（Wyman）、Amanda S.、Ana R.及楊洛婷等，前晚在金鐘出席「太古廣場25周年派對」，當日亦是Wyman的45歲生日，生日前一晚舉行了年輕人派對，正日就同熟朋友食飯，包括容祖兒、劉浩龍、吳君如等，他笑說：「我啲朋友送禮物真係世界冠軍，明哥（黃耀明）出晒名，專送佢自己鍾意嘅書同唱片，薛凱琪就次次送錯size。」</p><p>Wyman好友容祖兒近來愛上烹飪，他踢爆祖兒其實是出貓：「第一次祖兒整意大利飯，連阿姐（汪明荃）都話好食，佢勁好勝，第二次整不知名雞翼，同某知名餐廳雞翼好似，後來先發現佢喺膠盒拎出嚟囉！佢係一個出貓煮婦。」<br>採訪：黃曉妍<br>攝影：沈健程</p></body></html>