<html><header><meta charset="utf-8"><title>秋生祭六叔無視芷菁「唔係嚟同佢交流」</title></header><body><h1>秋生祭六叔無視芷菁<br>「唔係嚟同佢交流」</h1><p>【六叔逝世之冤家聚頭】一個追思會，容得下兩對冤家。早前黃秋生、陳芷菁就重選演藝人協會會長問題，公開對峙兼罵戰，昨日二人在邵逸夫追思會上狹路相逢，但秋生寸嘴說：「我係嚟鞠躬，唔係嚟同佢交流。」同場還有傳婚變的甄珍和劉家昌，二人前後腳出席追思會，同心悼念故友。</p><p>影視大亨邵逸夫（六叔）本月七日辭世，享年107歲，昨日邵太方逸華（六嬸）為六叔安排的大型追思會在邵氏影城舉行。連日來為演藝人協會重選會長一事，令有意角逐會長的黃秋生、演協秘書長陳芷菁鬧得面紅耳赤，成為新聞人物，昨日在六叔追思會上，卻撮合了二人相見，陳芷菁被安排與馬國明等十二位藝員站在紅地毯位置負責招待賓客，製造出「不是冤家不聚頭」一幕。</p><p>芷菁：我驚交流唔切</p><p>黃秋生昨早由無綫高層樂易玲引進會場，其時陳芷菁站在六嬸身旁，秋生出現時，芷菁望着他報以微笑，但戴住黑超的秋生卻無視她，並未有交流。及後秋生接受訪問談到六叔，即滔滔不絕說：「笑喪嚟㗎，阿Sir一生功績咁偉大，但我未見過佢同未有榮幸食過飯，只係喺無綫拍劇嗰陣，不時仰望佢嘅別墅，香港被稱為東方荷李活，大半功勞係佢。」提到剛才陳芷菁在場，問到二人可有交流？秋生聞言即說：「我係嚟鞠躬，唔係嚟同佢交流。」秋生透露已透過律師交了演協會員申請，至於陳芷菁曾表示如他任會長便辭職，秋生笑言：「遲啲先算，拖都未拍講生仔。」<br></p><p>追思會完畢，芷菁接受電話訪問時談到與秋生沒交流，她笑言：「我職責係要睇每位嘉賓有乜需要，望住佢哋係禮貌嚟，但佢戴住太陽鏡我睇唔到佢望邊。」對於秋生指是來鞠躬非與她交流，芷菁說：「我贊同佢講法，大家係為悼念六叔、安慰六嬸而嚟，如果要交流，有好多嘢要交流，我驚交流唔切。」她透露演協已有共識若下周二（21日）未能開會選會長，或要農曆年假後才再開會。曾志偉昨表示見到六叔肖像難免傷感。<br>至於早前被傳有第三者導致婚變的劉家昌和甄珍，都是六叔數十年好友，雖然劉家昌一再表示未有離婚，但他們仍相隔一個半小時前後腳到追思會。劉家昌早上先偕張玉珊出現，離開時傷痛流淚，需由樂易玲、張玉珊攙扶。問到離婚一事，劉家昌再否認：「我沒講過任何話，甄珍也沒講過任何話，你們哪來的新聞，我70多歲啦，離婚會不會太晚！」至中午12時半，甄珍才由兒子劉子千陪同到場，同樣與六叔有深厚感情的甄珍表現平靜，未及劉家昌激動。甄珍出席完追思會即離開，原來她突感不適，趕往醫院檢查，昨晚她接受電話訪問時聲線沙啞虛弱，問到為何跟劉家昌前後腳到場，她只說：「我要等子千一起去。」子千昨表示母親血壓高，有中風危險，今日要入院。</p><p>石天憶六叔怕被偷車</p><p>於1967年加入邵氏的石天，昨在清水灣出席高爾夫球活動時大讚六叔做善事多故有高壽，他緬懷與六叔間的軼事說：「嗰陣好興偷車運返上大陸，佢問我佢嗰架有冇機會俾人偷，我同佢講偷到上去大家一知架車係你，都會完好無缺運返落嚟，因為你對大陸做過好多好事。」<br>採訪：張俊銘、王崇穎、文國駿<br>攝影：黃偉雄、黃文偉</p><p>群星追思</p><p>邵逸夫對香港影視界甚至社會都有一定的影響和貢獻，不同年代的藝人或多或少亦感受到六叔的影響力，難怪昨日過百圈中台前幕後及名人，均到場向這位老人家作最後致敬。</p></body></html>