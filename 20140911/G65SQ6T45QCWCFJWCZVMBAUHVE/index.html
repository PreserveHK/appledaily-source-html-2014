<html><header><meta charset="utf-8"><title>隔牆有耳：房署封殺諷政改海報 - 李八方</title></header><body><h1>隔牆有耳：<br>房署封殺諷政改海報 - 李八方</h1><p>唔少區議員近年都發現，房屋署審批屋邨海報嘅標準好似越嚟越緊，成日都以政治理由唔開綠燈。近日葵青區議員、白鴿黨林立志想喺所屬選區長亨邨貼嘅海報，攞咗2014年無綫港姐選舉同2017年特首選舉做對比，大讚無綫：「多謝TVB完美示範所謂的『普選』」，然後加句：「扮有得揀，梗係唔要！」<br>成張海報冇見批評狼英、狼班子等政府視為禁區嘅元素，但一樣難以見光。林立志話屋邨管理處職員日前睇完廣告，話有影射無綫成份，所以要畀房屋署過目，而今日就係議員要換新一批海報嘅期限，認為房屋署顯然自我審查兼打壓。<br>林立志噚晚話屋邨管理公司引述房署指，海報或涉肖像問題，要向總部再請示，今日先至覆到批唔批喎。</p></body></html>