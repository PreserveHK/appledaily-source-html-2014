<html><header><meta charset="utf-8"><title>梁伯：無法惟有跪佢</title></header><body><h1>梁伯：無法惟有跪佢</h1><p>75歲的梁伯，一生人只下跪過兩次。一次跪自己親人；另一次在立法會（圖），跪求勞工及福利局局長張建宗。「我要保住呢個地方（石仔嶺），都冇乜辦法㗎喇，我又冇咩文化水平，惟有跪佢求佢（張建宗）」。<br>石仔嶺花園原是軍營宿舍，政府在98年將內裏20幢宿舍租予私營機構開辦安老院，現時由16間私營安老院經營，約千名長者居住。梁伯在港沒有親人及子女，四年前獲安排入住石仔嶺。<br></p><p>「希望幫老友保住石仔嶺」
</p><p>與一般老人院不同，院舍外面就是草地；每日清晨，梁伯和其他院友在草地散步、晨運，閒時到古洞飲茶，院舍就像老人村。自政府宣佈東北發展計劃，宣佈分兩期拆遷老人院，第一期在2018年進行，第二期則不遲於2023年。<br>「我擺唔得好耐，淨係希望可以幫老友（院友）保住石仔嶺」。他與另一個院友溫伯伯，自薦到立法會發言，哭着跪求張建宗，希望容許他們在石仔嶺安享晚年。張建宗最初答應第一階段只會拆遷六間院舍，又會在同區興建新老人院大樓，承諾「無縫交接」；其後卻反口，指首階段便要拆遷十一間院舍，500多個老人家將被迫離開熟悉的地方，與「老友記」分開，新大樓的落成日期也未有音訊。「跪完都冇乜效果，冇聲氣」。梁伯無奈說：「希望你哋（記者）勤力啲，好心機啲幫我哋啦。」</p><p>【我撐公投】毅行直播<br>網頁:  http://622popvote.appledaily.com  </p></body></html>