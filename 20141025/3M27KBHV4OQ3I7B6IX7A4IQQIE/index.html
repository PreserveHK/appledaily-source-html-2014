<html><header><meta charset="utf-8"><title>傳超市擦撞起爭拗陳慧珊鬧人白癡　當眾嗌交</title></header><body><h1>傳超市擦撞起爭拗<br>陳慧珊鬧人白癡　當眾嗌交</h1><p>現年44歲的陳慧珊（Flora）與經理人鍾家鴻（Mike）婚後育有一女，前年老公申請破產，但Flora痛錫囡囡，寧願慳自己都要讓女兒讀國際學校。Flora早前復出拍劇，一改戲路飾演惡女人獲好評；但亦有指她人緣麻麻，被同劇的李若彤、李麗珍等排斥。</p><p>道歉繼續鬧</p><p>昨日讀者宋小姐向本報投訴，指前日下午5時許遇到Flora帶同7歲大女兒鍾律然在中環city'super購物，期間宋小姐手持盛載住麵包的托盤行去收銀處，當時Flora女兒剛巧在托盤下經過，疑發生碰撞擦過小朋友頭部。Flora見狀護女心切，即用英文跟宋小姐理論說：「You should not go over the child head.（你不應該在小朋友頭頂上過。）」宋小姐表示當時有點驚訝，定過神後即回頭向她道歉：「Oh,I am sorry.（對唔住。）」但Flora似乎未有接受，宋小姐再講多次﹕「I am really really sorry.（十分抱歉。）」但仍被Flora罵她是「idiot（白癡）」。</p><p>【超市爭拗示意圖】</p><p>求證即收線</p><p>宋小姐直認無明火起，她說：「我好肯定嗰個人係陳慧珊，佢戴住副藍色太陽眼鏡，但透透哋見到雙眼。我真係難以置信，身為公眾人物咁樣鬧人！我同佢講咗兩次對唔住都話我idiot，我諗諗吓覺得唔應該同佢道歉，其實我都冇錯。我接埋自己個女後，就追住佢嚟鬧，佢都有同我鬧過，好多人見到。」她直認當時嬲到爆粗，她解釋：「佢話我喺個女面前講粗口，但佢都喺自己個女面前鬧人idoit，點解我唔可以？」記者昨日致電Mike，他聽到記者想向Flora求證事件即煞有介事說：「唔好意思，我有嘢做緊，冇時間同你傾。」然後立即掛線。<br>採訪：嵐山</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>