<html><header><meta charset="utf-8"><title>隔牆有耳：白宮發言人𤓓爆國際 - 李八方</title></header><body><h1>隔牆有耳：<br>白宮發言人𤓓爆國際 - 李八方</h1><p>特首辦新聞統籌專員馮煒光未上任就話要做到好似「白宮發言人」咁，可見佢幾嚮往登上國際舞台！今次終於畀佢得償所願！不過就唔係衝出國際，而係「柒」出國際，佢係facebook轉載一張警員受傷嘅港視劇照當真相，俾網民恥笑佢「柒夠未」之餘，仲上埋《Time》網站，報道標題係「Hong Kong's Top Media Official Shared a Fake Photo of a Beaten Cop」，話佢轉載假相可能想為警員博同情，但最終只會適得其反。八方見「白宮發言人」今次「揚威國際」，佢自己或者會「好高與」，但係香港人就肯定覺得，佢真係丟盡香港人面子囉。</p></body></html>