<html><header><meta charset="utf-8"><title>阿澤翻雲覆雨　胸壓伸脷</title></header><body><h1>阿澤翻雲覆雨　胸壓伸脷</h1><p>杜汶澤和陳靜（DaDa）最近拍攝王晶新片《唐伯虎衝上雲霄》，近日他們先後把拍攝花絮照片貼上網，阿澤頻頻被女圍，還跟E奶DaDa拍床戲，艷福無邊。最爆笑一幕莫過於阿澤被反串的林子聰和何浩文裝胸作勢夾擊，夾在中間的阿澤透不過氣伸脷。<br>問到阿澤是否演唐伯虎？他日前在電話說：「劇情係講我扮機師Cool魔揸架機衝過雨雲，但遇上閃電返咗古代，我扑濕咗唐伯虎，扮咗佢去華府媾女，呢次劇本改咗唔係秋香做主，係DaDa演嘅石榴姐。」閃退閃返的DaDa表現如何？阿澤說：「唔知係咪佢退出匿埋苦練演技，復出嘅佢進步咗好多，NG少咗，我好高興。」阿澤又自爆最開心的事說：「拍晶哥啲戲不嬲都開心，佢嘅戲好多女，今次除咗DaDa，仲有春夏秋冬。」</p><p>肉搏群女</p><p>DaDa戲中嫁給阿澤，會有火紅新娘造型，她說：「第一次古裝造型，有另一種味道表達出嚟。」阿澤力撐DaDa復出，還把《唐》片女主角留給她，DaDa感恩說：「阿澤成件事好照顧我，繼《低俗喜劇》後呢次好有火花，拍頭幾日阿澤病咗，但佢點都堅持，埋位就冇病咁，好佩服佢。」<br>此外，阿澤的另一新片《豪情3D》早前發佈預告片，地獄減肥後的阿澤與眾AV女優埋身肉搏，意識大膽。阿澤更頂頭槌迎戰L Cup女優「人類最強body」沖田杏梨。戲中阿澤向「神之手」男優加藤鷹學藝，親身示範指插哈密瓜的秘技，令人目瞪口呆。<br>採訪：比華利</p></body></html>