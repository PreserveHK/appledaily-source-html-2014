<html><header><meta charset="utf-8"><title>中環在線：美國老人座駕Buick　強國人當名牌 - 李華華</title></header><body><h1>中環在線：<br>美國老人座駕Buick　強國人當名牌 - 李華華</h1><p>所謂「物離鄉貴」，財經網站《MarketWatch》最近就列舉五個喺美國相當普通嘅品牌，但係去到內地竟然變得十分矜貴。呢五個品牌包括別克汽車（Buick）、必勝客、豪生酒店（Howard Johnson）、藍帶啤酒同埋百威啤酒。<br>報道指，別克汽車喺美國被視為老人家先至會用嘅汽車品牌，據估計，買家平均年齡大約60歲，但係呢個品牌去到內地，就被視為豪華房車，舊年喺內地賣出81萬架，美國只賣得20萬架。<br>飲食方面，國產啤酒售價一般較「來佬貨」低，藍帶與百威兩款美國平民啤酒，進軍內地市場後就有唔同待遇；喺美國，藍帶啤酒係藍領嘅選擇，去到內地變成高檔貨，跟百威一樣，售價高過國產啤酒多多聲。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>