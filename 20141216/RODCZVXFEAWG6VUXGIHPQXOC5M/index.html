<html><header><meta charset="utf-8"><title>【壹週刊】矜貴又易整　古巨基至愛黑松露牛角酥</title></header><body><h1>【壹週刊】矜貴又易整　古巨基至愛黑松露牛角酥</h1><p>【壹週刊】上個禮拜古Sir古巨基親自落手，教大家整「手造鬆軟牛油曲奇」，今日古sir又有新花款，為大家示範homemade「黑松露碎蛋牛角酥」。<br><br>材料好簡單，首先預備雞蛋碎，加沙律醬攪勻。到主角出場，就係黑松露嘞！古sir落好重本架，加咗3大羹呀！<br><br>除咗黑松露之外，仲要加少少鹽調味，但並唔係普通餐桌鹽喎，而係同黑松露一樣咁矝貴嘅「喜馬拉亞山岩鹽」，最後會再放少少新鮮刁草（又名：蒔蘿，英文名：Dill），提升佢嘅香味。<br><br>將所有材料搞勻，就可以放入牛角包裡面。古sir話，佢鋪頭嘅牛角包出名好食，事關所有整包嘅原材料都係來自法國，加入黑松露同碎蛋所整嘅牛角酥，絕對好味又矝貴！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁<br> http://nextplus.nextmedia.com/  </p></body></html>