<html><header><meta charset="utf-8"><title>馮仁昭四圍超：張敬軒中環拎袋速撇 - 馮仁昭</title></header><body><h1>馮仁昭四圍超：張敬軒中環拎袋速撇 - 馮仁昭</h1><p>張敬軒噚日下晝單拖去咗中環置地廣場，見佢着得好鬼型，以為佢約咗人啦，點知佢話只係去拎啲嘢，之後仲一支箭走咗去Dior男裝部，雖然佢邊行邊講電話，但係啲sales同佢都好有默契，好快手咁拎咗一大袋嘢畀佢，睇嚟真係一早揀好晒。就算軒仔之後見到啲手袋同鞋表現得幾有興趣都好，佢都只係齋睇唔買，之後好快手咁上車走人！</p></body></html>