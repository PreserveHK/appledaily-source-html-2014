<html><header><meta charset="utf-8"><title>馮仁昭四圍超：回應網交18模城城：禮貌社交</title></header><body><h1>馮仁昭四圍超：回應網交18模<br>城城：禮貌社交</h1><p>好享受做鑽石王老五嘅郭富城，同舊愛熊黛林分手後，好多人都虎視眈眈呢個筍盤，近排仲有報道話城城喺Instagram「網交」18個中港日韓等多國𡃁模，做過「動主播」19歲嘅許雅婷（Kabby）同埋「魔鬼胸」Rainky（蔚雨芯），都係城城睇中嘅目標，認真多姿多采！噚日城城喺尖沙嘴以代言人身份出席LONGINES全球最大旗艦店剪綵活動，同場仲有過氣緋聞女友苟芸慧。</p><p>練武醫好腳
</p><p>講到「網交」18𡃁模，城城話：「我首先唔係好明白禮貌式關注，會換嚟咁多一啲創作新聞，我認為喺啲社交場合、公眾場合，禮貌式去關注係好正常嘅事，其實我都有關注麥當娜、學者同畫家，又唔會有人寫？呢啲交友平台係一啲禮貌嘅社交，透明公開，冇唔見得光嘅事，所以唔應該斷章取義嚟抹黑。」<br>跟住城城轉話題，話最近因為電影而練武，竟然令腳傷加速痊癒，因此令佢有所領悟：「天地有正氣，退一步海闊天空。」對於Kabby被指變臉，城城呢頭話唔記得Kabby係邊個，轉頭就話唔回應。<br>撰文：馮仁昭</p></body></html>