<html><header><meta charset="utf-8"><title>【壹週刊】2R唔同命Race扮慳家　Rosanne忙湊仔</title></header><body><h1>【壹週刊】2R唔同命<br>Race扮慳家　Rosanne忙湊仔</h1><p>【壹週刊】同向佐靜雞雞復合嘅Race，為要成為小向太，要扮賢淑，陪大向太shopping要忍手唔買嘢。早前佢陪家姐Rosanne去中環ifc shopping，就冇再一身Chanel。孭住個熒光Saint Laurent 手袋，一萬蚊有找，同佢以前行頭相比真係濕濕碎。兩個人係city'super買完嘢，就喺平台吹水，其間仲見Rosanne拎水出嚟俾囝囝飲。吹咗十分鐘兩人先至由司機接走。Race想入向家坐正做小向太唔易，計落都係家姐Rosanne醒目啲，嫁俾牙醫Derek生埋兩個B，得閒湊仔行街Shopping，又有司機管接管送，唔使絞盡腦汁，都可以過幸福師奶生活。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>