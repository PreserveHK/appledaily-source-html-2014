<html><header><meta charset="utf-8"><title>趣趣地：飛腳過三關又近一步</title></header><body><h1>趣趣地：飛腳過三關又近一步</h1><p>大阪飛腳氣勢如虹，分分鐘可以做3冠王！喺周三嘅日皇盃4強，飛腳以5:2踢走清水心跳，打入決賽，會同山形山神爭冠軍。飛腳有宇佐美貴史同安達臣柏德列（右）初段各建一功，領先2:0，雖然心跳一度追成2:2，但柏德列再入多球，半場飛腳領先3:2。喺下半場，飛腳靠宇佐美貴史射入個人今場第2球，加上連斯利馬埋齋，最終以5:2贏波。另一場4強，山形山神就以3:2淘汰千葉市原。飛腳之前已經捧咗日聯盃，𠵱家日皇盃又入決賽，加埋佢哋仲有機爭日聯冠軍，3冠王叫緊糊㗎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>