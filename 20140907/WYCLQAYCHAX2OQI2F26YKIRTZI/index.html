<html><header><meta charset="utf-8"><title>硬漢子開朗心境抗癌</title></header><body><h1>硬漢子開朗心境抗癌</h1><p>【讀者關懷】<br>做地盤、住劏房、無錢交租，再艱難的日子，坤叔（67歲、圖）也捱過，四年前卻被淋巴癌纏擾，三個月內體重急降20多磅，癌細胞更急速擴散至骨骼。硬漢子坤叔以開朗心境抗逆。惟病情反覆，醫生建議他持續使用標靶藥控制，因病停工的他，現靠綜援維生，無力負擔每月約1.7萬元藥費。<br>「17歲起做地盤，用重型機器都難唔到我，估唔到因為癌症冇得再開工」，坤叔曾於貨櫃場工作，薪金微薄。沉重的醫藥費使他耗盡積蓄「最艱難係嗰時住劏房，交完租搭車都唔夠錢」。坤叔有向親友籌藥費，卻又怕連累兄姊，「家姐70幾歲，做過幾次大手術，唔想再用佢啲錢」。<br></p><p>「希望陪多老婆幾年」
</p><p>坤叔為妻子（52歲）奮力抗癌，堅持每天到公園散步，更參加水墨畫班陶冶性情，「落雨就喺屋企做讚美操，讀聖經同睇書，保持個人心境開朗，希望陪多老婆幾年」。<br>蘋果日報慈善基金至今為坤叔籌得逾29萬元，惟餘下善款已不足支付下月Rituximab藥費，而他亦正向關愛基金查詢申請藥費資助，但審批需時，亟待善長助他解除斷藥危機。<br>「坤叔」捐款編號：C2919<br>網上捐款：<br> http://bit.ly/1nQRthE </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br>蘋果基金facebook 專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C2919">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C2919">捐款記錄</a></div></p></body></html>