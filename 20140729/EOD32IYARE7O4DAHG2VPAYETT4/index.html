<html><header><meta charset="utf-8"><title>隔牆有耳：《壹錘定音》擺擂台 - 李八方</title></header><body><h1>隔牆有耳：《壹錘定音》擺擂台 - 李八方</h1><p>動新聞烽煙節目《壹錘定音》啟播都近兩個月啦，唔知各位《蘋果》讀者、聽眾有冇日日準時收聽呢？《蘋果》向來都好重視讀者意見，今晚7點30分，就會喺將軍澳蘋果日報大樓擺下擂台，聆聽讀者嘅寶貴意見。唔使怕將軍澳工業邨太遠唔知點樣入嚟喎，我哋會喺晚上6點30分，喺旺角金雞廣場，同埋銅鑼灣世貿地下前嘅星巴克，預備專車接大家入嚟，齊齊就《壹錘定音》呢個節目做成點、有乜需要改善發表吓意見。讀者會會喺9點結束，專車會接返大家出旺角同銅鑼灣。如果大家有興趣，可以去以下網址報名 http://on.fb.me/1ptZbZO </p></body></html>