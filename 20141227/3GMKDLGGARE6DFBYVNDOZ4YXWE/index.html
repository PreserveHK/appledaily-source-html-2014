<html><header><meta charset="utf-8"><title>體壇拾趣︰甩拖禾琪聖誕sell親情</title></header><body><h1>體壇拾趣︰甩拖禾琪聖誕sell親情</h1><p>女網球手禾絲妮雅琪喺2014年最傷嘅，唔係喺美網決賽輸畀好朋友莎蓮娜，而贏唔到首個大滿貫，當然係被未婚夫、高爾夫球手麥艾萊飛咗。不過，睇嚟呢位24歲嘅丹麥靚女，已經完全放低晒呢件事，日前佢就喺社交網頁上載咗，同家人趁聖誕節去海邊玩嘅相，仲睇到禾琪騎上架水上電單車風馳電掣，應該玩得好開心喇！咁又係，男朋友可以換，冇咗又可以搵番，但家人就冇得換，冇咗亦搵唔番，所以幾時都話係親情先係無價嘅！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>