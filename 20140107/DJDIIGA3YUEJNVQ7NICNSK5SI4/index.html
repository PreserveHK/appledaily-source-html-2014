<html><header><meta charset="utf-8"><title>謝賢彈無綫孤寒刻薄</title></header><body><h1>謝賢彈無綫<br>孤寒刻薄</h1><p>謝賢（四哥）日前接受nowTV節目《Vinci's Code》王賢誌的訪問，談到早前他拍攝無綫《三個小生去旅行》，原來背後他有很多投訴，四哥直言：「TVB不嬲都孤寒，每次都要我倒貼，只係咁啱我都想去西班牙先應承佢哋咋。」他自爆拍攝全程14日，認真的他就自備14套靚衫和8對靚鞋以備出鏡之用，四哥足足帶了兩大箱行李，辛苦之餘他直言覺得蝕大本，不過他最介懷的卻是另一件事：「日日朝早八點起身就係咁拍冇停過，一拍就拍到夜晚，真係離晒譜。」</p><p>霆鋒送車</p><p>四哥更笑言全靠他一段幕後爆粗的片段在網上瘋傳，才幫助收視，他更自嘲今次是鹹魚翻生。為何不出席他們的頒獎禮？四哥反問：「人哋台嘅頒獎禮我去嚟做咩？我又唔係deep V人，唔應該參加呢啲嘢。」他坦言拍這節目最開心是和好友胡楓（修哥）合作。<br>修哥兒孫滿堂，四哥坦言沒羨慕：「當然我都有寂寞嘅時候，又擔心自己『嗰頭近』，但我𠵱家都冇乜追求，亦唔會講退休，總之鍾意就做吓囉。」會否和霆鋒及婷婷一起旅行？四哥說：「霆鋒請我去旅行，我就有時間陪佢，但調返轉我請佢去旅行，佢就唔得閒。」<br>四哥透露霆鋒曾送靚車給他，但四哥笑說：「佢送咗架車畀我半年，都唔知我冇錢入油，我荷包同名車唔相稱，我又唔夠力開車門，要司機幫手，人哋以為我作狀就唔好啦。」<br>撰文：唐寶妮</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/ </p></body></html>