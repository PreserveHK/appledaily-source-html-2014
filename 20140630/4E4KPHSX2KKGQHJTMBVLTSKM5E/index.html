<html><header><meta charset="utf-8"><title>投資王擂台賽一周戰況：末段鬥智爭標　博反先掀高潮</title></header><body><h1>投資王擂台賽一周戰況：<br>末段鬥智爭標　博反先掀高潮</h1><p>世界盃如火如荼，魚缸可謂靜過圖書館，成交、波幅低迷，新股市場更是風聲鶴唳，搵食極之艱難。投資王擂台賽6月比賽進入尾聲，前列選手部份清倉持盈保泰，也有個別盡地一煲，一注獨贏博後來居上，唔炒齋睇一樣精采！<br>散戶組第一名仍為Thomas Wong，300萬元虛擬本金，1個月變出84%回報，現總資產為553萬元，但已較上周初的600萬元唔見一截。睇返其交易紀錄，上周師兄主力玩一隻英發國際（439），但該股高位相當波動，炒出炒入難免損手，拖累回報表現。上周五他全面沽貨，成手現金，資產較第二名的Tong Wai San多33萬元，相信今日最後一個交易日，將採取以靜制動策略。<br>至於第二名Tong Wai San就進取得多，現時all-in飛毛腿（1399），如Thomas今日不作交易，而飛毛腿升逾6%，則可後來居上勝出，結果不妨拭目以待。<br>至於星級玩家繼續由Chan Yui Kong領放，現總資產435萬元，較第二名Tim Tim多達75萬元，如無意外將可勝出本月賽事。<br><br>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br>Google Play<br> https://play.google.com/store/apps/details?id=com.megahub.appledaily.stockking.activity </p></body></html>