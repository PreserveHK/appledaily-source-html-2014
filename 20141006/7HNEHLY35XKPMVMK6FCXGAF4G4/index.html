<html><header><meta charset="utf-8"><title>Lynn遭圍插拒護花城城佔中表態：好心痛</title></header><body><h1>Lynn遭圍插拒護花<br>城城佔中表態：好心痛</h1><p>郭富城前晚在灣仔會展出席母校慈幼英文學校的60周年慈善晚宴，他西裝骨骨撐場。繼周潤發、劉德華、梁朝偉和張家輝等先後就佔中事件表態，城城也開腔說：「好沉重、心痛同難過。希望香港平安，其他唔知可以講乜，自己對於香港心態就唔講太多，總之祝願香港平安和平。我心中好多說話，大家應該心平氣和好好傾吓。」<br><br>對於舊愛熊黛林（Lynn）日前在微博鬧爆佔中學生行為可恥，昨日她又在微博上載一張天朗氣清的相片而惹起罵戰，她寫道：「好美，可以不要下雨，就這樣一直晴天嗎？」卻惹來網友鬧爆：「傻逼，那樣農民怎麼辦？」Lynn即反擊：「表達自己的觀點是好的，但是嘴巴不要那麼臭好嗎？」對於遭網友圍插，城城前晚卻避談：「唔講個別人喇，無論任何人都可以發言，但係唔評論咁多喇。」</p><p>喜獲頒傑出學生獎
</p><p>此外，城城前晚更獲母校頒發傑出學生獎，他說：「我今時今日有咁好成就，要多謝當年老師選拔我代表學校，參加校際跳高同跳遠，我𠵱家喺舞台咁活躍，都係當時老師知道我嘅天賦，將我操到好fit，成日都喺備戰狀態。」城城還即場以23,000元投了一幅名為《備戰》的畫作，他表示喜歡畫作名字。<br>採訪：王連連<br>攝影：沈健程</p></body></html>