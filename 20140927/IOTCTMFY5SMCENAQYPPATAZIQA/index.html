<html><header><meta charset="utf-8"><title>師奶夾錢齊摩貨樓市泡沫渣都冇！</title></header><body><h1>師奶夾錢齊摩貨<br>樓市泡沫渣都冇！</h1><p>【本報訊】1997年前的樓市炒風熱烈，就連師奶都不問所以趕着入市， 而且市場訊息萬變亦極為敏感，只要聽到什麼風吹草動，都會觸動神經。「人炒我又炒」就是97年樓市泡沫前的寫照。<br><br>美聯住宅部行政總裁布少明笑指，代理之間都講笑「你有多層樓，你得一層？哎呀！你唔好做代理咁瘀，無兩三層樓都唔威」。<br><br>當時「摩貨」更是大行其道，若不夠錢繳付首期，當時就有4個師奶一起夾錢，合力繳付一成大訂，但不足夠上會，所以趕在2至3個月的成交期中，再confirmor(中間確認人轉售)，抬高價錢轉售給下一手，賺中間的差價。翻查土地註冊資料1997年4月的摩貨註冊量有1,835宗，及後5月至7月都維持逾千宗摩貨，不過樓市泡沫爆破後，1998年的2月就急瀉至62宗。<br><br>炒樓就是香港人的生活態度，當時又沒有信貸資料庫，一份收入可以做幾間銀行按揭，甚至不斷加按，直到今時今日回頭一看，樓市過熱加上亞洲金融風暴的衝擊，香港正式經濟步入寒冬，都咪話唔驚。<br><br>樓亦霏@樓言霏語<br> https://www.facebook.com/ladyhouseIII  </p></body></html>