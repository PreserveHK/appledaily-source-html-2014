<html><header><meta charset="utf-8"><title>我主場：神探楊采妮　對話化戾氣</title></header><body><h1>我主場：神探楊采妮　對話化戾氣</h1><p>楊采妮最近為新戲《一個人的武林》宣傳，飾演一名屢破奇案的督察，偏偏遇上棘手連環兇殺案一直未破，要找飾演監犯的甄子丹幫忙。面對近日警隊形象下滑，她認為不能將現實和電影比較，但提到佔中話題，她強調希望有關人士能盡法溝通，以和平方法解決問題。<br>撰文：王連連</p><p>楊采妮在戲中飾演女督察，辦事能力極高，信奉槍械和高科技，她說：「我角色係覺得練武人所講嘅先練拳、次練腿係古人先講。而子丹、寶強練武出身，喺我眼中似外星人。戲中講我好有自信，因為經常破案，但遇着案件未破到，會擔心。」雖然看似目中無人，但為伸張正義不惜付上性命，絕對是警隊榜樣。然而，近日佔中運動，警方為對付示威者，頻頻出動武力，又利用催淚彈驅散群眾，近日更被媒體拍到向和平示威者拳打腳踢，警察在市民心中形象盡毀。對此，楊采妮說：「同生活好難比較，我哋係電影，有電影故事嘅設計。」<br></p><p>佔中最緊要有溝通
</p><p>對於佔中運動仍未解決，金鐘、旺角仍有示威者聚集，楊采妮稱自己是追求和諧和平的人，她希望有關人士能盡快溝通和解決事情：「香港係我成長嘅地方，會好關心香港嘅狀況，都會好擔心。我性格唔會同人有衝突，希望和諧和平，同朋友少少誤會、矛盾都想快啲去傾好。細個如果我激嬲媽媽，都會好想快啲傾，快啲解決。人與人溝通係好重要，互相可以將件事講出嚟，就算大家唔同意見立場唔緊要，但起碼要溝通。少咗溝通，誤會、唔開心嘅事感覺會加重。」<br></p><p>拍完搵王寶強傾偈
</p><p>楊采妮在片中有不少追逐戲，對付重犯王寶強更頻頻以最高武力──出槍指嚇，她說：「每場戲我都係用槍指住寶強，拍完之後我同佢傾偈，話唔好意思，全套戲見親你都用槍指住你，而且唔會坐低傾兩句，希望將來再合作係拍笑片。」而跟子丹則鬥智力多，她說：「同子丹都好玩，兩個見面說話實有骨。雖然我搵佢破案，但我都唔係好信佢，因為當時佢係監犯，對住子丹信與唔信之間，尊重又唔尊重，對佢唔太友善。」<br>問到楊采妮有沒有要求導演加動作場面給她，她笑說：「喺咁多咁叻武功嘅人面前，我唔使打啦！近年好多戲都加咗CG場面，但呢套戲我哋真功夫，子丹同寶強打到拳拳到肉，有啲場面我唔使演，但都喺現場睇。有幕講佢哋都拎住長竹打，真係好危險，大家驚佢哋受傷，睇到我好肉緊。」<br>場地提供：Faces Music Lounge</p><p>花心思諗角色前傳</p><p>外表斯文柔弱的楊采妮，在片中雖然不用打鬥，但也有很多追逐戲，需要大量體力，為了多添剛強味，事前她學拎槍手勢，她說：「事前上堂學，觀察拎槍嘅人，佢哋開槍嘅人會有小動作。而且我可以開槍，之後會決定到開槍時硬朗嘅一面。」面對戲中兇狠的王寶強，事前較柔的楊采妮花心思揣摩，她說：「每次我接到劇本時都會幻想一個前傳畀個角色，加上學習開槍，會加強感覺。」<br>戲中講到甄子丹和王寶強等人都希望爭取做「武林第一」，問到現實中，楊采妮覺得「一個人的武林」會是怎麼樣的，她說：「其實我哋每人都對一個人的武林有唔同見解，但我覺得一個人嘅武林，得一個人，會好寂寞。」</p></body></html>