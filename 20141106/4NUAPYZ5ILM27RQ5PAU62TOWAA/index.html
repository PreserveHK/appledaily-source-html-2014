<html><header><meta charset="utf-8"><title>中環在線：佔領運動帶挈　 富臨消夜旺場 - 李華華</title></header><body><h1>中環在線：<br>佔領運動帶挈　 富臨消夜旺場 - 李華華</h1><p>酒樓股富臨（1443）正在招股，孖屐反應似乎一般，公司管理層仍要勤力四出做推介，噚日就喺中環四季酒店舉行投資者午餐會。有份參與午餐會嘅朋友仔就話，現場芬佬唔算多，估計因為酒樓股營運開支高，回本期長，市場增長空間唔算大，所以孖屐興趣有限。<br>聞說，有投資者問管理層，佔領運動對公司生意有乜影響？富臨主席楊維就話，佔領運動只係影響到旺角一間分店嘅生意，主要係晚市受影響，反而消夜就旺咗，因為佔領人士夜晚都鍾意食消夜喎！照咁睇，食肆可以諗下推出「雨傘消夜時段」，開拓新商機。<br>當年另一隻酒樓股稻香（573）招股時，就特登去旗下酒樓舉行推介會，話要畀投資者親身感受佢哋好食、抵食嘅感覺。富臨今次就冇咁做嘞。</p></body></html>