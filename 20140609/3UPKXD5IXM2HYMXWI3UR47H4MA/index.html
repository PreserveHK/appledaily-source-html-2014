<html><header><meta charset="utf-8"><title>陳日君籲6.22投票：失敗就冇得傾</title></header><body><h1>陳日君籲6.22投票：失敗就冇得傾</h1><p>天主教香港教區榮休主教陳日君樞機本月14日起參與為期七日的毅行，深入社區呼籲港人參與和平佔中的6.22全民投票。82歲的陳樞機昨笑稱自己非鐵人，屆時「行吓會休息吓」，他強調6.22投票對香港民主發展非常重要，越多人投票、公民提名越有望；即使中央不允公提，也須面對龐大民意而交出符合國際標準的普選方案，「如果今次失敗（6.22投票），就冇得傾喇」。</p><p>香港天主教正義和平委員會昨舉辦「622投票的意義」論壇，陳日君樞機、夏其龍神父、佔中發起人之一的戴耀廷與佔中金融組代表錢志健等四人主講。陳樞機早前已指，全民投票可供市民選擇的三個方案都是真普選方案，「選哪一個都好」，因為投票意義已遠超選出一個方案；他昨笑稱自己是「無知嘅阿伯」，對三個方案細節或未必完全清楚，但肯定「三個都係好，都係有公民提名」。陳樞機指，有人認定中共不會接受公民提名、甚或擔心參與投票反而會激嬲對方，但他相信中央是「驚數字」，不欲見到多人參與全民投票，呼籲港人「要有信心唔好受人威脅」，一定要投票。</p><p>「多一票就係一票」</p><p>他續指若投票率高，中共或堅持不允港人公民提名，「但可能退一步，唔係（畀）公民提名；世界上都有符合國際標準（普選方式）未必係公民提名，大家都可能會接受，但呢個係下一步嘅事，如果今次失敗就冇得傾喇，你點溫和都唔要你（方案）」。<br>「多一票就係一票」，陳樞機為宣傳6月20日至6月22日舉行的全民投票，已決定14日起開始在全港毅行七天，「要做啲嘢引大家注意」。他稱有朋友已送他一對波鞋參與毅行，笑稱「我唔係鐵人，（屆時）行吓要休息吓」。他指毅行在各區舉行，「係小規模行而唔係大遊行，記住唔好跟太實（貼）、唔好超過30人，要聽指揮教點樣行……如果有人叫你停，你詐詐諦停吓就得嘞」。<br>昨天出席研討會的夏其龍神父亦會毅行爭普選。他說香港人講自由、爭民主多年；但除了每年六四及七一上街，到底付出了多大代價？他認為相對其他地方爭取民主自由付出的代價，香港人的付出微不足道，而和平佔中的出現正好表示「我願意承擔」。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>