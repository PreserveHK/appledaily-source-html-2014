<html><header><meta charset="utf-8"><title>Prof J財技特訓班：濠賭科網雙響炮 - 徐燦傑</title></header><body><h1>Prof J財技特訓班：<br>濠賭科網雙響炮 - 徐燦傑</h1><p>美股正踏入業績高𥧌期，好嘅就話佢食到經濟大轉角，唔好嘅就話個別行業不景氣，真係似Eason首「任我行」一樣，唔知點算最好網上行，見到投資名家Dr. Phillip Frost嘅事件簿，佢由冇到有嘅投資經歷，當中嘅投資觸覺值得我哋去參考同學習！<br>21世紀，知識產權係全世界高度注意嘅東西！以前嘅年代，買IP確係儍儍哋，而家買IP公司，Prof J覺得係一個新形勢！如果你對美國市場無乜感覺，Prof J可以同你講，跟佢手影買就係好開始，佢啱啱俾我發現佢買咗一間叫馬拉松（OTCBB：MARA）嘅公司，Dr. Frost通常都係無寶不落，以前佢老人家投資嘅公司，全部都以幾何級數回報交功課，確係有料到！</p><p>勤力做功課搵亮點</p><p>以市值計係美國同類型公司當中最細，公司總共有99個專利以7個專利產權組合管理，但收入係頭九個月裏面最高！證明咗買股一定要買亮光動力股，當大家喺大板塊搵股嘅時候，勤力做功課，搵到亮點就掂啦！2014年過咗個月，澳門股同科網股一浪破一浪，再與天比高咁話，無他，以板塊行先！只要基調有改變我哋就要「速逃」，唔係就成身貨咁就大件事！<br>股王騰訊（700），一早叫大家買一個450元行使價嘅價內證，完全無花無假，將位置向上移，到500大洋，記住，大行唱乜嘢目標價都唔重要，最緊要係心目中嗰盤子有幾多，係咪？<br>澳門股方面，銀娛（027）越跑就越有貨，ProfＪ會將目光同時放喺二線澳門股身上，例如澳門勵駿（1680），自從啱啱折讓7.8%配股之後，低位有承接，之後開始又再有亮光！會唔會係另一次嘅入市位，繼續追蹤，出發！</p><p>徐燦傑<br>中國銀河國際財富管理主管<br>本欄逢周三刊出</p></body></html>