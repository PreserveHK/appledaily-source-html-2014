<html><header><meta charset="utf-8"><title>趣BLOGBLOG：聽冧巴輸大鑊唔抵可憐 - 股榮</title></header><body><h1>趣BLOGBLOG：聽冧巴輸大鑊<br>唔抵可憐 - 股榮</h1><p>部份網友經常不客氣講，股榮寫嘢最叻馬後炮。事實上，筆者只是將自身成敗經驗與奇怪現象，與各位分享。馬後炮又好，吹水又好，如果各位能吸取經驗，不再上當，已經任務完成。<br>有人呻經常炒股輸錢，原因是他從來沒有檢討過「衰乜野」，只懂得埋怨莊家陰濕、財演靠害，時不與我。事實上，每日收到數十封讀者電郵中，投訴有老千股、專欄作家推介爛股的佔五封，其餘一半叫轉交專家問冧巴或如何處理蟹貨。在投資版五年時間內，收到的來信，感謝財演貼股賺到錢的鳳毛麟角。散戶輸打贏要，見怪不怪，但起碼聽完冧巴，自己都應該做吓功課，才下注是嗎！</p><p>今期分享散戶輸到死、停牌等運到的中國家居（692）。股價暴瀉，可以綜合成三大原因。中國家居是隻莊家股，莊家股的特徵是貨源極為分散，沒有明顯大股東。由今年1月中國家居中央結算系統顯示，持倉頭五大證券行，持股合共約57%，另有12間持股介乎1%至5%。及至2月份及3月份，五大行持股減至53%及50%，至4月8日，持股跌至44%，出貨態度相當明確，而持有中國家居的證券行，數目達到304間。<br>姑勿論今次中國家居是因為大股東押股被斬倉所致，或者有其他原因，沒有大股東睇場的股票，夠膽買，就要食得鹹魚抵得渴。情況就如入得賭場同燊哥玩，輸給莊家你夠膽說他出千嗎？<br>中國家居由去年3月開始起步，至9月初見頂，及後在9毫至1.1元拉鋸。老實講，真正贏到大錢的散仔，恐怕只是小貓幾隻。莊家股長炒長有時，莊家朋友永遠失蹤，因此永遠報唔到料予「專家」分享。到了差唔多的時候，莊家「老友」突然來電溫馨提示，說有好料分享，同樣的劇情，中國家居演繹得淋漓盡致。<br>根據WiseSearch系統，去年3月至8月，全港專欄作家推薦買入中國家居的文章，只有7篇。反觀由去年9月至今年2月股價牛皮反覆期間，作家推薦買入的文章達到26篇。諷刺地，今年3月至4月初短短一個月間，共有14篇文章叫人買貨。股榮報料的朋友很多，但共富貴的未遇到，共患難的卻一籮籮。<br>由2009至2012年度，中國家居年年虧損，去年轉賺1.59億元，每股盈利0.064元，每股資產淨值0.79元，停牌前報0.225元，現價市盈率3.5倍，市賬率不足0.3倍。四日跌75%，完全冇支持。平嘢有冇好嘢，大家心知肚明。揸住貨的朋友，祝好運。</p><p>股榮<br>本欄隔周四刊出</p></body></html>