<html><header><meta charset="utf-8"><title>隔牆有耳：政總對示威大細超 - 李八方</title></header><body><h1>隔牆有耳：<br>政總對示威大細超 - 李八方</h1><p>撐罷課同反罷課兩大陣營噚日喺政總大晒冷，特區政府卻大細超，政總銅牆鐵壁既公民廣場，將撐罷課團體拒諸門外，相反香港深圳社團總會撐政府，政總卻大開中門任佢哋入內拍照「靜坐」。<br>話說十幾名「跨年代公民抗命同盟社」成員噚日喺政總外上演街頭劇，力撐學生罷課，被政總保安全程監視；相反同步反罷課、撐政府、反佔中嘅香港深圳社團總會成員，向政總行政署申請獲禮遇，獲批進入公民廣場。總會監事長鄭鈞聲稱動員300人撐政府反佔中，但現場只見幾十人；該會青委會負責人陳嘉華又話靜坐至下午3點，但八方見到唔少「應邀」撐場嘅成員拉完橫額影完相，相繼散水。</p><p>【動LIVE】萬人罷課  蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>