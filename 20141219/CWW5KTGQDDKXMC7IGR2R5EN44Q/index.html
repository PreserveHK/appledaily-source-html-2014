<html><header><meta charset="utf-8"><title>千五萬算什麼？ - 李碧華</title></header><body><h1>千五萬算什麼？ - 李碧華</h1><p>據那貌似無奈的亞視執董發言：危急關頭了，需要股東、投資者注資或借貸解決，不能再拖糧了。員工計劃下周申請破產欠薪保障基金。新聞部明年一月一日停工？<br>大家對亞視員工一再被拖糧甚表同情，九月欠的過骨了，十一月欠的還在拖，萬一近日有得出，但十二月的糧呢……<br>同情沒有用。這是公司的責任、承擔和面子──但涉款區區1,500萬元而已，如此大機構，如此招搖的金主，千五萬係乜嘢錢？欠就寒酸了！上下員工都曾強顏歡笑委曲求全陪王征他老人家跳騎馬舞啦，又要上牛棚學習班，亞洲小姐隨傳隨到，迎賓陪酒冧客……當事人說：「總之發生一啲毛骨悚然的事。」<br>更毛骨悚然的不是尿兜中供發洩的王生玉照，而是亞洲先生戶口只剩$7.94，和每頓只吃一個雞尾包。亞視女主播黃昏新聞時蝦碌大喊：「我冇稿呀！稿呀！」正如員工泣血：「我冇糧呀！糧呀！」<br>此時此刻，復出的袁潔儀說：「唔怕冇糧出，我有老公養。」擲地有聲。被欠薪的700人聽來加倍憂傷。<br>亞視空虛腐敗如一個蛀洞極深的齲齒，不拔掉善後？還續牌？「一男子」隻手遮天威過習主席。</p></body></html>