<html><header><meta charset="utf-8"><title>吳家麗遇怪事：古裝女人行過</title></header><body><h1>吳家麗遇怪事：古裝女人行過</h1><p>吳家麗從影超過30年，與張家輝都在影圈打滾多年，但二人今趟才首度合作，吳家麗在家輝執導的電影《盂蘭神功》飾演一個出名的花旦，因為被自己徒弟背叛和出賣，為保自己地位而做出傷天害理的壞事，更連累到很多條人命。首次與張家輝合作，吳家麗表示大家在這行都不少日子，家輝與很多大師級合作過，勤力又好學，當中一定偷到師，所以沒有問題，她說：「今次我飾演家輝媽媽，但我哋冇對手戲，睇吓下次有冇機會再合作，雖然今次做佢阿媽，地位高佢好多，但蝦唔到佢，同埋打唔到佢籮柚，哈哈。」</p><p>吳家麗為將花旦角色演活，拍攝前跟師傅學造手及折子戲，但在馬來西亞拍攝時當地氣溫達34度，還要化上大戲裝，實在難頂，她說：「因為大戲妝好難溶，所以汗水由唔同地方流出，好似頭髮、身同埋頸等。」吳家麗表示一向喜歡拍鬼片，但遇到鬼神也會心寒，好像今次在戲棚拍戲，事前都不知戲棚以前是殯儀館，聽後心裏寒一寒，她又說：「我以前喺邵氏片場開工都遇過怪事，當晚只得我哋開工，但係半夜就見到一個穿紅衫古裝嘅女人行過，嗰次係最寒嘅一次。」<br>撰文：溫敏芝<br>攝影：陳志嵐</p></body></html>