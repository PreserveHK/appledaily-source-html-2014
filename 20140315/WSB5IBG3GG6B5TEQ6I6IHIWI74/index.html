<html><header><meta charset="utf-8"><title>碩士雞農：點解扼殺本地雞「如內地壟斷　畀乜你都要食」</title></header><body><h1>碩士雞農：點解扼殺本地雞<br>「如內地壟斷　畀乜你都要食」</h1><p>政府力倡全民吃冰鮮雞杜絕禽流感，意圖取締活雞業。投身業界逾30年的嘉美雞老闆「碩士雞農」郭銘祥，憶述年輕時政府鼓勵農業，免稅、官地任耕，吸引他回港辦雞場；時移世易，他嘆如今官員無視業界努力，趕盡殺絕。「香港有法例監管，養到咁嘅雞，掉番轉頭啲人嚟香港食雞㖭呀，點解仲要扼殺佢呢？」<br><br>記者：林　茵</p><p>郭銘祥自小對農業有興趣，特意遠赴加拿大讀農業科學，77年修畢動物營養學碩士。那是活雞業的黃金時代，香港有800個雞場，活雞自給率達八成以上。「當時農民不用交稅，在政府地上可以種菜、起屋、養雞，唔似𠵱家你在官地種嘢會俾人告；政府設立實驗農場研究技術品種，幫農民提高產值和產量，又有農民貸款」。故郭回港創辦飼料及農業技術服務公司，88年買下大江埔村的雞場經營至今。<br>「香港人食雞要多肉、又要有雞味。嗰時大陸啲雞就咁放養，周圍搵嘢食，冇嘢畀佢哋食，所以啲雞好細隻，有雞味，但就冇肉。外國入口的雞肉多，但就冇味」。香港業界遂培育出有肉又有雞味的「三黃雞」，大受歡迎，其時內地活雞只用來煲湯。</p><p>堅持留港　憑質素取勝
</p><p>但九十年代香港經營成本上升，不少雞農北上，將本地雞種和技術都帶上去，令內地活雞質素貼近本港，又廉價傾銷，故形勢逆轉，97年香港九成活雞由內地進口。然而，郭含蓄地說，內地「營商環境唔係好適合」，很多北上雞農都損手離場。這令他更堅定留在香港研發產品，憑質素競爭。<br>嘉美雞就是他與香港大學研究四年的新品種，以肉滑、脂肪少和健康招徠，但2001年推出時市場不太接受，因顧客認定「黃油雞」香滑，抗拒白皮的嘉美雞，經長時間推廣才站穩市場，現每日出雞1,800至2,000隻，雖然價錢比內地雞貴五成，都日日賣清。<br>本地雞有價有市，近年亦再無本地雞場爆發禽流感，郭對於政府欲趕絕活雞業憤憤不平。眼見雞場數目由十年前約150個大減至30個，郭堅持不退，「02、03年政府推出交牌計劃，08年再推一次，好多傳媒問我，我話就算畀1,000萬我都唔會交。搞好產品畀市民享用，呢個係我興趣、係我人生目標。如果市場淘汰我無問題，你唔可以用行政手段壓制嘛」。他又提醒，現在冰鮮雞便宜，是因為有本地活雞競爭，「如果內地壟斷，好似牛肉咁，賣幾貴、畀乜嘢貨你都要食。呢個唔止係經濟問題，亦係好重要的民生問題」。</p><p> http://hk.apple.nextmedia.com/feature/h7n9  </p></body></html>