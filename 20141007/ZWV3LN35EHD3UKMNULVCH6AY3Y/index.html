<html><header><meta charset="utf-8"><title>港視下月開台宣戰硬撼TVB台慶</title></header><body><h1>港視下月開台宣戰<br>硬撼TVB台慶</h1><p>王維基的香港電視網絡（HKTV）開台一波三折，直至前日王維基終宣佈下月中開台，以OTT（Over-The-Top）形式免費播放電視節目，亦即觀眾可透過智能電視、電腦、小米盒子以及在手機下載港視App收看節目。雖然王維基前日未有透露確實開台日期，但有傳王維基有意在下月19日無綫台慶當天開台，向無綫宣戰。</p><p>全民直選頭炮劇
</p><p>另外，港視又將於本月底舉行劇集公投，由網民直選出心目中最想收看的港視劇，包括廖啟智與周俊偉等合演的《警界線》、李心潔主演的《選戰》（前名《風雲》）以及黃日華等主演的《歲月樓情》等等，以票數最高者作為港視頭炮劇集。對於有指港視在無綫台慶當天開台，港視發言人鄭小姐昨說：「適當時候會有公佈。」但就承認月底會進行劇集公投，由觀眾決定港視頭炮劇集。<br></p><p>「等到BB都有埋」
</p><p>港視下月開台，身為港視藝人固然雀躍，黃芷晴昨說：「咁幾好呀！我之前都有參與購物台嘅拍攝，希望啲人買吓嘢同睇吓嘢。自己都好興奮，咁就兩年喇！如果作品11月可以出到街，我嘅演出就有得畀大家睇。我拍咗三套電視劇，有一套係同爸爸拍嗰套《開腦儆探》，有同小紅姐（惠英紅）拍《我阿媽係黑玫瑰》，同埋有個單元劇叫做《末日+5》，最期待梗係同爹哋嗰套喇！」<br>綠葉王梁健平也表現興奮，他說：「當然絕對開心啦，我哋都望有嘢出街，之前拍咗好多嘢，相信會有一輪攻勢。等開台等到頸都長、脷都長！我哋又幫唔到乜嘢手，嗰吓先至無奈，惟有係支持！」<br>懷胎6個月的岑潔儀則說：「呢排有好多唔好嘅新聞，呢個係呢八日以來最開心嘅一單新聞，因為其實香港市民係好支持我哋香港電視開台，等咗兩年，終於等到我BB都有埋喇！到時我嘅小朋友都可以有更多選擇。」<br>採訪：魯吉、非非</p></body></html>