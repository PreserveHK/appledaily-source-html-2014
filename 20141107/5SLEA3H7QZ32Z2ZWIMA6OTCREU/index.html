<html><header><meta charset="utf-8"><title>職場慧眼：送飯的問題 - 張慧敏</title></header><body><h1>職場慧眼：送飯的問題 - 張慧敏</h1><p>本欄星期二那篇「送飯送到辦公室」，讀者們的討論及迴響竟然如此熱烈，最正路的留言有：「簡單咁講，新同事同佢阿媽都不識人情世故。老闆畀面你先叫晒啲同事同你食飯，而且食lunch時間係個最好機會俾新同事了解部門內每個人嘅性格同關係，亦幫助佢融入公司。況且都咁大個人，好似小學生咁仲要阿媽照顧，老闆對你嘅辦事能力同人際手腕點會有信心。」其實絕對不只人情世故咁簡單，是連基本的禮貌及尊重都欠奉。<br>有位好心讀者留言幫拖：「有些人天生真的對白砂糖/味精過敏，所以是完全無能力，也不想出去食飯。大家既然一齊工作，在不影響工作的前提下，就得學習互相尊重和互相遷就大家的生活方式。」如果真是過敏問題，照直講不就得了？為甚麼秘書三番四次問來問去都不講？又即使是事實，公司內部閒人免進是常識吧？若是身體有問題只能吃自家飯，送飯是逼於無奈當然可以理解。但兩母子問都冇問公然在辦公地方一齊開飯，點講都講不過吧？好人一個出來社會做事都要這樣被照顧，換轉我是他老闆，這位公子我不敢高攀惟恐褻瀆，肯定立刻送他一程。<br>我本來擔心會有讀者以為我老作，不肯相信現實中會有這種事情發生。強中自有強中手，母親的愛沒有最盡只有更盡，有讀者留言：「認識一位廿四孝母親，為兒子有熱飯食，在公司附近買樓，每日中午去煮飯。」以下兩個唔關我事的留言絕對代表我：「刻薄都係咁話，叫阿媽求神拜佛都要長命過個仔，唔係個仔冇嘢食冇人陪食冇同事冇朋友，點算呀？」「粗俗啲講，呢個老母第時要入房睇住個仔洞房一啲都唔出奇。」<br><br>張慧敏<br> http://www.facebook.com/HKcareerdoctor </p></body></html>