<html><header><meta charset="utf-8"><title>【壹週刊】公屋男出Game爆紅　「邊個話靠大陸先掂」</title></header><body><h1>【壹週刊】公屋男出Game爆紅　「邊個話靠大陸先掂」</h1><p>【壹週刊】五年前，鄭立獨力開發網絡遊戲《民國無雙》，以軍閥割據時代為背景、蔣毛代替劉關張，逐鹿中原，在台灣捲起過一陣熱潮。一０年推出以來，下載次數已逾一百萬。港燦的條件反射是：發達囉。「你講錢，我超尷尬。好多人鍾意認自己賺得多錢，但我唔會。」他把利潤再投資、發放給員工，除了令出品更完善，亦為了守住他那公屋單位、避開雙倍租金：「呢個好現實，我要低人工、公司要冇錢賺，先可以繼續做無產階級。」<br><br>作為土生香港仔，鄭立偏離了香港的核心價值。對於《神魔之塔》抄襲致富、「差點」獲紅色資本入股，他沒眼紅，亦不鄙視：「我佩服佢證明咗香港同台灣市場，加埋係可以賺好多錢。邊個話靠大陸市場先掂?咁多年來，一直賴香港市場細，電影唔做得、乜都唔做得，而家一把巴冚埋嚟：係你做唔到啫。」「做香港題材，喺大陸唔賣得？好錯。鬼佬同日本都做香港題材。」所以他的新game《光輝歲月》回歸香港，內有戴卓爾夫人、長毛、荔園、雞蛋仔，還有黃色雨傘。<br><br>iPhone版下載：<br>  http://goo.gl/1SDaWF <br><br> Android版下載：<br>  http://goo.gl/xfQS8D <br><br> 壹週Plus網頁<br>  http://nextplus.nextmedia.com/ </p></body></html>