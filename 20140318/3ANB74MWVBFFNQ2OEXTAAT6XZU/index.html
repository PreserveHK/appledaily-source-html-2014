<html><header><meta charset="utf-8"><title>隔牆有耳：牛津字典收錄Hongkonger - 李八方</title></header><body><h1>隔牆有耳：<br>牛津字典收錄Hongkonger - 李八方</h1><p>八方終於可以高呼「I am Hong Kongese（我係香港人）」。英國牛津大學出版社嘅《牛津字典》網上版公佈3月份詞彙最新修訂，新加入「Hong Kongese」及「Hongkonger」，同樣解作「香港人」。有網民狂喜話「正名」係對香港人身份認同；喺英國留學嘅陶傑亦認為，出版社認同香港人係「特別嘅華人」，先會特意收錄。<br>陶傑話「ese」字尾一般指一個民族，例如Japanese係日裔人、Chinese指華人；「er」字尾就指一個城巿嘅人，例如New Yorker係紐約客、Londoner係倫敦人，佢就鍾意Hongkonger多啲。</p></body></html>