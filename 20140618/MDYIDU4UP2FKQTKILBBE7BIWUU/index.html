<html><header><meta charset="utf-8"><title>職場慧眼：惡人先告狀 - 張慧敏</title></header><body><h1>職場慧眼：惡人先告狀 - 張慧敏</h1><p>有三個仔的好命婆編輯N，家住粉嶺重災區，大呻該區學校學位上課教學安排措施情況，簡直是場大災難。我針拮不到肉不知痛，以為情況未至於咁差咁嚴峻。如今事實擺在眼前，證據確鑿，想扮公正持平搵疑點把利益歸於被告都不可能。<br>有兒子被派到屯門區小學的雙非家長話屯門喺邊都唔知，要求教育局增加北區學額，「現時香港都係歸中國所有㗎嘛，大家都係（應該）一視同仁嘅，唔可以話大陸人就點樣點樣嘅，我覺得應該咁樣，世界先會文明㗎嘛」。生番學人講文明，沐猴而冠，真身依然只能是馬騮。<br>沒有最惡，只有更惡，有家住羅湖的雙非家長不滿子女獲派屯門區的小學「不公平」，揚言會召集過千名家長控告教育局。又有家住深圳布吉被派天水圍，理直氣壯發爛渣「唔公平、好離譜、點讀呀！」不過有雙非家長就識得放長線釣大魚，6年前向親友借3.8萬元讓兒子在本港出生，3歲來港投靠親戚，最終如願獲派上水小學。吹咩？<br>口口聲聲打正旗號話自己子女是香港人，何解不是住香港？強國人不是很強的嗎？派邊有甚麼問題？使錢搞掂！莫講租，隨時隨便買一間來住，保證5分鐘內落樓即到！使煩？<br>原來強國有窮人？我真真孤陋寡聞！冇錢又落到來生仔嘅？搏命衝關過來生嘅！生完唔知記唔記得要找數呢又？日日老遠過關來港讀書，返上水粉嶺一日都要四個鐘來回最少，真係好辛苦。咁慘，不如在深圳羅湖關口外露宿，慳租之餘最少可以慳到半個鐘，值得認真諗諗佢。<br>其實香港咁衰，拚命把孩子送來，不就是送羊入虎口！太危險了，速逃！千萬不要回頭，唔使急，最緊要快！<br><br>張慧敏<br> http://www.facebook.com/HKcareerdoctor </p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>