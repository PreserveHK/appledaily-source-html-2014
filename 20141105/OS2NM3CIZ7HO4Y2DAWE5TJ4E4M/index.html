<html><header><meta charset="utf-8"><title>求驗客手記：黑貓不再黑　水晶勢危急</title></header><body><h1>求驗客手記：黑貓不再黑　水晶勢危急</h1><p>前兩場英超吞夠10蛋、跌咗落降班區嘅新特蘭，周一英超憑史提芬費查（圖）梅開二度之下，作客3:1力挫尾段得番10人應戰嘅水晶宮，終於重返勝軌，排名亦上番少少。</p><p>英國報章仲發現一項有趣數據，原來黑貓終於打破咗「黑色星期一」嘅魔咒，佢哋過去12年來，踢咗21場英超周一晚嘅比賽，竟然從未贏過，今次黑貓終於唔再「黑」，領隊普耶落台嘅壓力亦大減，似乎成隊波都tune番正，但水晶宮就慘啦，輸埋呢場後跌落尾4，僅僅好過3支唔太對辦嘅升班馬，我求大俠覺得禾諾克呢刻仲危過普耶。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>