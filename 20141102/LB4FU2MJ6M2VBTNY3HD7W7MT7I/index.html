<html><header><meta charset="utf-8"><title>火辣戰果：喜鵲小勝怪陣紅軍 - 咖喱</title></header><body><h1>火辣戰果：喜鵲小勝怪陣紅軍 - 咖喱</h1><p>上周六英超早場，紐卡素靠後備入替的艾約斯佩雷斯一箭定江山，主場以1:0擊敗利物浦，累積4連勝；紅軍前鋒巴洛迪利則延續聯賽入球荒。<br>乘接3連勝的氣勢，紐卡素簡單直接的進攻頗有效率，3分鐘已經有射手柏比斯施斯攻門，但省中紅軍球員出底線。「喜鵲」右翼奧巴坦初段活躍，雖然其後拉傷大腿，在27分鐘退下火線，但入替的「新史達寧」路蘭度艾朗斯亦表現對辦。37分鐘，他們有個黃金機會，柏比斯施斯接應角球再遠柱抽射，但被格連莊臣用頭槌護空門。</p><p>左閘變翼鋒零作用</p><p>利物浦今場排出怪陣，在進攻的時候，洛夫雲、史卡迪爾及格連莊臣組成3人防線，艾拔圖摩蘭奴像左翼般踢得較前，但上半場毫無貢獻，令球隊只靠右邊的史達寧突破。踢到40分鐘，利物浦才製造到今場首次攻門，中堅史卡迪爾接應角球頂斜。<br>換邊後，紅軍形勢好轉，巴洛迪利先有兩次中目標的射門，但被紐記門將告魯爾接實。57分鐘，謝拉特斬高波入禁區，菲臘比古天奴走到靚位一頂，告魯爾飛身撲出底線，而旁證亦舉旗指古天奴越位在先。73分鐘，紐記左路傳中，利物浦禁區一片混亂，艾拔圖摩蘭奴不但未能解圍，更為對手控定皮球，半場入替柏比斯施斯的艾約斯佩雷斯乘機搶得而射入，為紐記奠定勝局，小勝1:0。<br>文：咖喱</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>