<html><header><meta charset="utf-8"><title>求驗客手記：雲格生日拒慶祝</title></header><body><h1>求驗客手記：雲格生日拒慶祝</h1><p>10月22日（周三）係阿仙奴領隊雲格（左）65歲生日，不過做得英超領隊，仲要踢埋歐聯，又點可以安安定定咁喺屋企慶祝唱生日歌，呢日佢就要領軍作客比利時嘅安德列治。講真以雲格今時今日搵嘅錢同地位，人生都應該圓滿，所以佢生日前都講咗，周三唔會慶祝。雲格仲話自己雖然已經一把年紀，但對工作嘅狂熱未有減退，進取心仲好強，希望繼續幫到球隊。講真兵工廠呢排戰績麻麻，傷兵又多，最新就有門將奧斯賓拿養傷3個月，希望雲格大壽可以沖喜啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>