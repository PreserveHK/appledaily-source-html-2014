<html><header><meta charset="utf-8"><title>足動神經︰踢埋收爐　捷冰和格 - 波神</title></header><body><h1>足動神經︰<br>踢埋收爐　捷冰和格 - 波神</h1><p>今年最後一輪歐國外在明天殺青，心水碰巧全在下星期日賽事；重心放在A組兩場波；其中非一般榜首戰，捷克迎戰冰島，兩軍俱曾在早前擊敗同組大熱、應屆世界盃季軍荷蘭，信心滿滿，主場捷克讓到半/一嫌太多，寧博冷「和」，兼取「讓球」下盤。<br>賽制扭曲，賽果反常，2016歐國盃玩「人人有份」，大增決賽周席位至24個，結果列強放肆在外圍賽先瞌眼瞓。應屆世界盃冠軍德國在D組頭3戰得4分；季軍荷蘭更糟，在A組頭3戰得3分，剛在熱身賽又主場受挫予墨西哥2:3，近5戰4敗，錄近年罕見劣績。「橙軍」明天續在阿姆斯特丹鬥弱旅拉脫維亞，世界盃後掌兵符的軒迪克，已揚言球隊再敗會自動辭職，玩到咁大？可能鑑於對手弱雞，今屆3戰分別和土耳其1:1、0:3敗走冰島及和哈薩克0:0；相反，主隊負墨軍時收起的尹佩斯料復出，再配洛賓及亨特拉爾等國家隊多產射手強攻，縱然明戰大炒亦無法在年尾前重上A組榜首；但適值今年國家隊煞科戰，豈能於國人面前再失威？熱過身會好，橙軍讓到[-2]，照撐「主勝」。<br>冰島亦熱過身，上仗作客友賽負眾星雲集的比利時1:3，收起阿積士射手史基賀臣，敗不足據；一眾U21戰將騰飛，大國腳受惠，繼殺入世盃外附加賽後，今屆在歐國外暫時3戰全勝0失球踞A組榜首。冰島上仗主場2:0擊倒荷蘭，比對捷克靠對手後衞真馬特完場前半擺烏龍，2:1氣走荷蘭，更具說服力。同是3戰全勝的捷克主場由守轉攻，再倚重淪為阿仙奴大後備的34歲老將路斯基，於中場策劃；活力料不及一眾同在英國搵食的客軍當打中場，包括隊長艾朗根拿臣、貝治古蒙臣及罰球專家基菲爾施古臣（圖）。既然兩隊在分數上同時拋離第3的荷蘭5分，今戰保守居多，賽和亦非壞事，「讓球」下盤及直取3.45倍「和」亦可。</p><p>比利時缺高柏尼博「大」</p><p>扭曲歐國外，不知何故英軍兵分5路，表現卻暫時上佳，連北愛爾蘭也能踞F組首名；今輪最「英」，相中明天比利時主場迎戰威爾斯，入球「大」。牌面差兩班波，但B組榜首威爾斯勝在戰意如虹，更喜獲中場主力艾朗藍斯復出，令前線打突擊的天王級球星加里夫巴利壓力驟減；比軍或缺後防穩健先生高柏尼，防線有隱憂，捧入球「大」1.68倍穩陣，進取當可博「和」。<br><br>波神<br>神級攻略  智破足彩</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>