<html><header><meta charset="utf-8"><title>【壹週刊】冬日「冷」風　針織獨有垂墜感</title></header><body><h1>【壹週刊】冬日「冷」風　針織獨有垂墜感</h1><p>【壹週刊】踏入冬天，梗係又到各種針織衫出場既時候啦。一件又輕又暖嘅冷衫，啱晒香港唔太涷嘅冬天，加件大褸，又可以頂一頂全年最寒冷嗰幾日，真正進可攻退可守。<br><br>你以為針織設計仲停留緊喺「冷衫」嘅配角層次？其實針織可塑性極高，今季就有唔少時裝品牌都以針織設計擔大旗，好似Celine、Stella McCartney、Miu Miu、Michael Kors、Missioni，以及由Olsen姊妹創辦嘅The Row都落重注做針織款，玩針織獨有嘅垂墜感同volume。<br><br>而一眾模特兒同明星，都似乎係針織衫嘅捧場客，最近有喜嘅Blake Lively就鐘意簡單嘅鬆身針織外套配leggings。而時裝周期間，模特兒嘅off duty look，更加好似一次小型針織時裝騷咁精彩，大家不妨喺佢哋身上搵吓靈感。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁<br> http://nextplus.nextmedia.com/  </p></body></html>