<html><header><meta charset="utf-8"><title>八方人物：尹兆堅想做民主黨「膠水」</title></header><body><h1>八方人物：<br>尹兆堅想做民主黨「膠水」</h1><p>民主黨周日改選領導層，45歲、葵青區議員尹兆堅首度出選副主席。尹自言若當選，對內希望做「膠水」，加強黨內團結，對外則「跑前啲」，更不只緊跟「八股式」的 Party line（黨路線），帶出改革形象</p><p>「唔型囉」青年拒入黨</p><p>作為本地老牌政黨，民主黨在年輕人眼中很「老餅」。尹兆堅笑稱試過叫支持民主黨的年輕朋友入黨，對方拒絕並回以「入民主黨唔型囉」，故此一旦當選，重點工作包括吸納新黨員。<br>2010年政改後，民主黨被指「和理非非」，路線進退失據，尹認為問題不是出於黨的路線、定位：「我哋呢幾年形象，或者叫位置失利，係激進嘅會將民主黨作倒影，二元對立，我激你唔激，你就係錯；但今次佔中，地區俾人鬧得最多又係民主黨，因為地區枝葉多，大部份市民，反對佔中或建制支持者都以我哋作為批評、出氣對象，最激又不滿意你溫和路線，最保守又以你為（泛民）最大板塊來睇。」<br>尹兆堅說，民主黨要一改過去「八股式」的論述，在資訊爆炸的年代，回應要快且準，「講論述係好短，其實只係講立場，要一點到位」。<br>另一個改革方向則是最基本的地區組織工作。尹指不只民主黨，整個泛民在地區組織工作較建制派落後8至10年，「建制派分票機械係接近完美，分票到位，可以分到最後一千幾百票落去邊度，上一次（選舉）係做到，我哋去唔到呢個水平」。<br>今年民主黨有4人競逐主席，尹自言與4人均合得來，加上人到中年，明白年輕人為何要「激」，亦明白部份元老顧慮，相信可起「膠水」作用，做好黨內溝通、團結的角色。對外則望走得更前，帶出黨銳意革新形象。<br>民主黨今次選舉一改過去授權票能左右選情的情況，每人最多只可取5張授權票，不會出現「大戶」，變相增加拉票難度。<br><br>記者：陳雪玲</p></body></html>