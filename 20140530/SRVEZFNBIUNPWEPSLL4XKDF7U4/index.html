<html><header><meta charset="utf-8"><title>隔牆有耳：元秋唔畀人食早餐 - 李八方</title></header><body><h1>隔牆有耳：<br>元秋唔畀人食早餐 - 李八方</h1><p>立法會噚日繼續馬拉松式表決《2014年撥款條例草案》逾千項修訂，建制派唔敢缺席下，修訂全部被否決。而喺噚日朝早9點復會後未夠一個鐘，會議就因為不足法定人數而多次鳴鐘召喚議員，日前話討厭「拉布怪」嘅民建聯蔣麗芸覺得議員去咗食早餐先唔齊人投票，忽發奇想要求立法會主席曾鈺成今日起，唔好再向議員提供早餐。</p><p>曾鈺成都冇元秋咁好氣，話逢周三會議冇早餐食，都係一樣多次點人數、花咗成個鐘召喚議員喎，暗示元秋亂噏廿四。由於噚日成日要點算人數，曾鈺成噚日話呀，預計表決時間比原先再多幾個鐘頭，呼籲議員盡量留喺會議廳。</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>