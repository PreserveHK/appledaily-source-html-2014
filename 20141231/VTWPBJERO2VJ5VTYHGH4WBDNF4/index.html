<html><header><meta charset="utf-8"><title>趣趣地：上訴駁回巴塞冇人買</title></header><body><h1>趣趣地：上訴駁回巴塞冇人買</h1><p>連國際體育仲裁法庭都唔受理，巴塞嚟緊一年真係要叠埋心水「地莊」上陣！國際體育仲裁法庭周二駁回巴塞就轉會禁令嘅上訴，巴塞嚟緊唔可以喺出年1月起嘅兩個轉會窗簽入新球員。法庭話，巴塞罪證確鑿，的確違反咗國際足協保護未成年球員嘅規例，國際足協嘅判決仍然有效。換句話講，巴塞要到2016年1月先可以買新球員。巴塞發表聲明，唔同意法庭判決，同埋強調判罰太重，唔排除向瑞士聯邦法院上訴。另外，巴塞中場拿傑迪錫，周一晚出席由西班牙球員公會舉行嘅慈善賽，為聯合國兒童基金會籌款約40萬歐元（約377萬港元）。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>