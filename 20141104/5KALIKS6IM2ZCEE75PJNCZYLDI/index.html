<html><header><meta charset="utf-8"><title>馮仁昭四圍超：黃婉曼婚宴催淚腳抽筋冇洞房 - 馮仁昭</title></header><body><h1>馮仁昭四圍超：黃婉曼婚宴催淚<br>腳抽筋冇洞房 - 馮仁昭</h1><p>黃婉曼前晚升呢做馬主夫人，下嫁會計師兼馬主馮柏基，佢哋豪花大約300萬喺尖沙嘴洲際大搞意國風情做主題嘅婚宴，賓客個個盡興返歸，大家紛紛貼相分享喜悅。黃婉曼仲喺婚宴中換咗由楊遠振設計嘅旗袍，佢對手戴住五對粗金𠼦，手指又有多隻金戒指，胸前就掛咗塊巨型金豬牌，金光燦爛。</p><p>滿場飛攰爆</p><p>一對新人夫妻檔上台表演娛賓，老婆彈琴，老公獻歌，賓客聽到拍爛手掌。全晚高潮當然係新郎上台喊住發表愛的宣言，佢話：「好開心娶到個善良嘅老婆。」呢一句成為老婆嘅催淚彈。馮仁昭噚日打畀馮太，佢話：「大家都開始咁叫我，噚晚終於搞完呢個大project，好開心嘅gathering。」黃婉曼話席間老公講嘢都好感動，搞到佢前晚變「喊包」。由於佢要滿場飛招呼親友，完場之後全身攰爆，佢話：「雙腳仲抽筋。」咁咪冇力洞房？佢甜到漏咁話：「仲有一世。」<br>撰文：馮仁昭</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>