<html><header><meta charset="utf-8"><title>趣趣地：列文搵袋靠twitter</title></header><body><h1>趣趣地：列文搵袋靠twitter</h1><p>有人歡喜有人愁，講嘅係阿仙奴兩代門將。周三幫英國電視台旁述阿仙奴對拜仁慕尼黑場歐聯嘅前門將列文，最近就唔見咗個袋，仲喺twitter出咗段尋袋啟事（圖），懸紅2,000鎊（約2.5萬港元），希望有心人幫佢搵番。現役門將施捷斯尼同日亦喺fb更新近況，大晒屋企個豪華泳池，仲話賽前應該梳乎嘆吓，先有精神踢大戰喎。</p></body></html>