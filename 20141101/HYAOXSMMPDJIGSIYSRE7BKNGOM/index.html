<html><header><meta charset="utf-8"><title>慨嘆四餅中詛咒Stephy爆Angela多仔媾</title></header><body><h1>慨嘆四餅中詛咒<br>Stephy爆Angela多仔媾</h1><p>前組合Cookies隊長鄧麗欣（Stephy）跟隊員區文詩（Angela）、吳雨霏（Kary）及楊愛瑾（Miki）情同姊妹，多年來互相扶持，無論事業和感情都開心share。最近Angela跟男友分手回復單身，Kary跟余文樂和平分手後，與舊愛洪立熙翻撻成功，隊長Stephy都瞭如指掌。<br>前晚Stephy、周柏豪、糖妹和陳柏宇等出席九展「新城WE WA鬼叫COOL-loween音樂party」，Stephy表示今年萬聖節繼續相約一班好姊妹一齊去扮鬼扮馬玩轉萬聖節，去年她扮「屍新娘」大獲好評，今年會再接再厲。</p><p>Angela疑密會新仔</p><p>談到多年隊友兼死黨的感情，Stephy慨嘆謂：「成日都約唔齊四pair一齊去旅行，真係唔知係咪一個詛咒？但總有呢一日。」對於Kary視翻撻舊愛為結婚對象，Stephy說：「我都希望佢係，我覺得有機會係佢最快（結婚），通常我哋成日都係咁，覺得嗰個最遲呢，嗰個就會係最快，佢似係會爆冷。我哋都好想佢快啲穩定，呢個男仔都好好。」</p><p>Stephy表示不擔心Angela，更不需要介紹男士給她：「佢好多節目嘅，佢梗係唔使我介紹啦，我要佢介紹都嚟唔切，佢好多男性朋友，啱唔啱等佢自己相處。」<br>事實上，甩拖Angela真是不愁寂寞，早前Angela被發現獨自駕駛全新的BENZ小房車在灣仔星街出現，坐在車廂內的她正在補妝，不久有一名年輕男士拿着兩大袋pizza外賣跳上Angela的座駕，之後二人驅車離開，往跑馬地中半山方向駛去。<br></p><p>另外，周柏豪避談雨傘運動，他解釋是不想透過報紙表達個人立場，他說：「我相信任何人都怕影響自己工作，我做乜嘢都驚影響到我工作，工作係好重要，健康都好重要，開心都好重要。」<br>採訪、攝影：文國駿、陳慧安、徐錦池、羅德光、吳耀輝</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>