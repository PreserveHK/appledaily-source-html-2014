<html><header><meta charset="utf-8"><title>隔牆有耳：佔中金融組冇錢宣傳 - 李八方</title></header><body><h1>隔牆有耳：<br>佔中金融組冇錢宣傳 - 李八方</h1><p>呢邊廂，解放軍悄悄喺維港試帶有恐嚇性效果嘅「燈飾」，另一邊廂，佔中金融組原本諗住喺6月20日搞光影投射，呼籲市民投票。但縱然佢哋連投射字句都已經諗好，大約係「江湖救急，香港告急」，但八方卻聽聞，佢哋因為仲未籌到足夠款項，搞到呢個投射活動好可能要取消。<br>據聞佢哋為咗做呢個投射宣傳，目標籌款11至13萬，但係直至噚日都未能達標；為咗好好利用捐款，所以暫定唔喺6月20日做投射，反而會集中火力，繼續籌款，希望最終籌到11萬，可以係6月30日之前，儲足銀彈，可以趕喺7.1之前，真係做到投射行動，做和平佔中作呼籲。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>