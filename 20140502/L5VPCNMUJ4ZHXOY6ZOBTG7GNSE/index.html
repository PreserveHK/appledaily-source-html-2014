<html><header><meta charset="utf-8"><title>憂內地客破壞生活</title></header><body><h1>憂內地客破壞生活</h1><p>【本報訊】海怡居民普遍稱想享有清靜居住環境才遷入該區，憂慮自由行大幅改變社區面貌。周先生指商場在兩年前已趕走美食廣場（Food Court）的店舖，令居民「無啖好食」。陳先生以上水為鑑，不想未來一車車旅遊巴殺入海怡，令交通擠塞。12歲的小朋友吳摯心擔心商場廁所變得污糟，而中醫診所被趕走後，未來或要跨區睇醫生。<br>海怡被視為典型藍籌中產屋苑，對於大業主計劃將商場改頭換臉，居民顯得憂心忡忡。任職老師的鍾先生指居民生活定要有診所、補習社，但大業主偏偏向這些民生小店開刀，事件觸碰居民神經。</p><p>稱拒絕在商場消費
</p><p>人民力量近日在當區訪問709名居民，九成六受訪者反對商場改為迎合旅客需要商場，八成人更指若商場以旅客為主，日後拒絕在商場消費。區議員陳家珮曾與大業主開會，她引述大業主稱，中、西醫和牙醫診所要另覓舖位。她承認新舖未必適合，例如大業主向牙醫建議的新舖沒有自來水供應，診所無法運作。<br><br></p><p>居民心聲
</p><p>吳先生：<br>「海怡中產居民甚少遊行，但今次件事實在太過份。社區係要配套設施、民生嘅必需品，唔係要outlet囉。」<br></p><p>12歲吳摯心：<br>「我唔想遊客嚟，之後會好逼，廁所又污糟，病咗又冇得即刻去睇醫生，又要坐好遠車。」</p></body></html>