<html><header><meta charset="utf-8"><title>姬絲頓肉緊扮阿叔</title></header><body><h1>姬絲頓肉緊扮阿叔</h1><p>電影《吸血新世紀》（Twilight）系列女星姬絲頓史釗域（Kristen Stewart）形象一向Cool到爆，最近她一反常態為美國歌手好友Jenny Lewis拍攝騎呢MV，與另一影壇紅人安妮夏菲維（Anne Hathaway）盡展喜劇細胞！</p><p>Jenny為新歌《Just One Of The Guys》拍的MV邀得好友姬絲頓及安妮助陣，眾人先拿起結他扮band友，之後更黐鬚反串成hip hop阿叔，尤以姬絲頓的演出最肉緊，擺出既誇張又鬼馬的表情，比起她以往拍戲時的木獨樣更有發揮。安妮亦唔執輸，一身運動服瞓地跳break dance，令人笑爆嘴！<br>撰文：哥羅</p></body></html>