<html><header><meta charset="utf-8"><title>Ana R.供保險等生B</title></header><body><h1>Ana R.供保險等生B</h1><p>名模Ana R.上月29號生日，前晚一班老友Jesscia C.、Angie Ng及姚書軼等應邀出席她在灣仔的補祝生日派對。Ana老公Brad三度吻賀老婆，還送上iPhone 6plus做生日禮物，Ana說：「生日帶我去四季酒店食日本嘢，因為我鍾意食日本嘢，好開心，老公本來諗住買iPhone 6plus畀我，但好難訂，𠵱家知道老公已訂咗，等遲啲有貨先攞。」<br>Ana表示下月開始生B大計，她說：「下月同老公返韓國，因為媽咪60歲大壽，籌備咗成年。早排買咗一個懷孕保險，等供夠一年先至生效，包晒醫療費用。」</p><p>被問到想生幾多個？她說：「等神決定，可能老公想要女多啲。想生五個，不過香港湊BB好貴，所以都係生一個。」<br>採訪：盧妹<br>攝影：沈健程</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>