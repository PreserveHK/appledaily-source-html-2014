<html><header><meta charset="utf-8"><title>《來生》再爆Seed插水貨客　示威中椒</title></header><body><h1>《來生》再爆Seed<br>插水貨客　示威中椒</h1><p>【維基開戰之寫實劇情】港視人氣劇《來生不做香港人》繼「港女鬧爆殘體字餐廳」之後，昨日聖誕節播映的第十集又有爆seed話題。今次代人民發聲的不是港女張可頤，而是被塑造成民主勇士、由無綫舊將陳堃飾演的Jacky仔，他平時是被上司欺壓得冇say的宅男，但化身「無頭騎士」後便大義凜然，在街頭與買奶粉、尿片的內地水貨客據理力爭。</p><p>似足雨傘革命</p><p>劇中水貨客說：「我們都是來香港消費，拿的都是現錢，你們香港的經濟都是中國遊客帶挈的，你們香港如果沒有中國早就完蛋了！」無頭騎士反擊：「香港人有香港的核心價值，唔係開口現金，埋口經濟，凡事都向錢看」、「內地水貨客，借嚟香港消費為由，囤積貨物為實，令香港物價急升，影響民生，呢啲窮得只剩下錢嘅遊客，香港人一啲都唔稀罕。」即獲由衞蘭師妹王歌慧飾演的「民主女神」Lennon垂青。<br>另一場陳堃意外走入中港示威人群中，先後遭水樽擊頭和胡椒噴霧射中，逼真度高，跟雨傘運動幾可亂真。昨日陳堃和王歌慧均稱自己是政治冷感，王歌慧在電話中說：「我嘅角色係參考陳巧文，拍之前做咗好多資料搜集，自己都關注多咗。」她直言最看不過眼高企樓價：「其中一場係反對地產霸權，舊區重建後，居民又買唔番，連基本食同睇醫生都難負擔。」陳堃則呼籲香港政府與中國多溝通，減少中港矛盾。<br>採訪：嵐山</p></body></html>