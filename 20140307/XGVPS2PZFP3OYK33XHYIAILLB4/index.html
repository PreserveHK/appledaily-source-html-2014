<html><header><meta charset="utf-8"><title>黃日華爆老父再婚三日30萬火速唔見哂</title></header><body><h1>黃日華爆老父再婚三日<br>30萬火速唔見哂</h1><p>黃日華84歲嘅老父黃桂，上個月因為發高燒送入伊利沙伯醫院，不過黃日華冇去過探病，仲畀繼母劉煥珍話係不孝子，狂數黃日華咁多年嚟都冇畀錢照顧過老父，搞到佢哋兩老要攞綜援。<br><br>早幾日黃日華個女黃芷晴喺活動上面，講繼嫲用粗口鬧佢表姐，而且仲一直用劉女士稱呼對方，似乎關係真係幾疏離。而一直冇出聲嘅黃日華，終於喺周刊爆同父親關係唔好嘅原因，佢話原來都係因為「佢」（劉煥珍）。<br><br>據報道話黃日華透露劉煥珍與黃父2005年結婚，婚後三日有人已經取消黃父同個女嘅聯名戶口，又轉埋自己個名入公屋。之後連黃日華媽媽生前留落嘅30幾萬都好快唔見哂，黃日華話「佢」話自己投資失利蝕咗，暗示今次有人咁落力約傳媒爆大穫都係為咗錢。</p></body></html>