<html><header><meta charset="utf-8"><title>女神tea time：翻嗒呢隻前殼股 - Fifi</title></header><body><h1>女神tea time：翻嗒呢隻前殼股 - Fifi</h1><p>有一個故事，喺1968年，3M想發明一隻世界最勁嘅膠水，點知意外發明一隻點都黐唔實嘅黏貼劑。不過3M冇因為咁，掉咗條方程式，結果去到1977年，Post-it就面世。呢個故事教曉我哋，只要試吓由唔同角度睇，你可能可能於廢紙堆中搵到寶物！<br>近來殼股交易頻頻，好多人見隻殼一易手，心諗炒完啦，將佢放埋一邊。如果係咁你就好易走寶！大家應該都仲記得國華（370），7月時大股東以1.88億元悉售25.75%股權，易主後目前大股東為鴻鵠資本嘅鄧俊杰持股16.45%。殼股概念係就係玩完，但新舵手買隻殼如無搞作，買來拓咩？<br>鄧俊杰自2012年6月就成為中國水業（1129）嘅大股東，之後間公司盤數，就起咗好大變化，2011年蝕5億元、2012年扭虧、2013年盈利按年增1.8倍。今年上半年較去年同期多賺近七成。自佢入主以來，股價累積升近2倍。中國水業日前更公佈同粵海投資（270）合作，後者是國企，於內地冇返咁上下人脈，根本無可能做到。以上證明貴為政協嘅鄧俊杰真係做到嘢！國華早兩日公佈，擬成立新附屬拓新貿易業務，反映公司已開始嚟料，注資呢樣嘢，唔係冇得憧憬的。公司手持2.5億現金，冇長債，安全度高，乾乾淨淨；股價亦呆咗一排，要收貨嘅都收齊，隨時砌上去！<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>