<html><header><meta charset="utf-8"><title>【壹週刊】年底娶老婆黎諾懿中環秘密買巨鑽</title></header><body><h1>【壹週刊】年底娶老婆<br>黎諾懿中環秘密買巨鑽</h1><p>【壹週刊】因為《愛‧回家》添食再添食，搞到同女友李潔盈婚期一再延遲嘅黎諾懿，好日子終於決定年尾擺酒，呢日就撞到佢買巨鑽。<br>未來老婆屋企環境好，俾人話係富貴駙馬爺嘅黎諾懿，但講到金銀珠寶黎諾懿就『無limit』，買幾多都冇問題！呢日見到佢喺中環威靈頓街坐喺珠寶店，原來佢一早訂咗隻鑽戒俾未來老婆。<br> <br>問佢到底買咩禮物俾未來老婆，佢就咩都話秘密，但《壹仔》見到佢果粒石至少有四卡起，個銀碼大到要即場開支票找數。聽講佢婚前狂接登台廣告，努力儲老婆本，呢4卡，絕對有血有汗！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>