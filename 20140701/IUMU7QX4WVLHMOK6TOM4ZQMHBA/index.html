<html><header><meta charset="utf-8"><title>Edison捲打交官非張兆輝急送囝囝英國升學</title></header><body><h1>Edison捲打交官非<br>張兆輝急送囝囝英國升學</h1><p>張兆輝大仔Edison早排被指捲入與同學打交嘅官司，向來痛錫子女嘅張兆輝，早前喺微博向囝囝講對唔住，愛子深切令人動容。<br><br>提起呢件事，佢仲話囝囝都有受傷，強調Edison咁多年都冇打交前科：「老師都讚佢乖，操行又好。」<br><br>昨日有雜誌報道指，張兆輝都覺得呢件事，令自己同囝囝好有壓力，又自責佢嘅藝人身份，牽連到囝囝，所以安排Edison九月去英國約克郡寄宿學校Queen Ethelburga’s College升學，雖然每年淨學費都要17萬港幣，不過佢都希望畀囝囝一個好好嘅新環境努力讀書。<br><br>準備要去英國嘅Edison，平日就鍾意玩instagram，唔單止將學生簽証上網，爸爸張兆輝買新車都會貼上IG同朋友開心share，佢仲會約埋大班同學仔去屋企玩。不過，就唔係個個同學仔都咁nice，有人喺佢ig留言「好肥、好寸、好BSY（鄙視你）」，但係Edison一於好少理，仲放同發哥周潤發、Jessica C.等合照，最勁係將佢大疊100蚊紙幣影上ig，仲話「Black Jack can really win a lot」0添。<br><br>Edison，正所謂樹大招風嘛，學習下爸爸嘅低調得嚟又型嘅作風，去到英國畀心機讀書啦！0</p><p>【7.1上街】 自己政府自己揀，直播7.1大遊行:<br> http://71.appledaily.com/  </p></body></html>