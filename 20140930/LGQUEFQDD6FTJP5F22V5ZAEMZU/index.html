<html><header><meta charset="utf-8"><title>異動空間：見底訊號何處尋 - 魏力</title></header><body><h1>異動空間：見底訊號何處尋 - 魏力</h1><p>和平佔中提前展開，港股隊返去4月滬港通公佈時水平，北水南調效應消失，政治及經濟氣氛相當悲觀。港政治風險升溫，但外資及評級機構表現冷靜，皆因如此和平、理性的抗爭行為世所罕見，玻璃窗都冇爛一隻，反而港公安久疏戰陣，即使面對高舉雙手、得把雨遮的示威者，仍出現非理性恐慌，青筋暴現，亂噴狂射，全球資金看見執法者如此失儀，如何放心來港投資？事實上，執法者就好比政府的一面鏡子，因為害怕人民，所以瘋狂掙扎，不用十一煙花，畫面已夠震撼。<br>恒指累跌2,133點，昨守住牛熊線，9 RSI插到20樓下，見底未？參考今年2及3月，9 RSI曾兩次去到20水平，當時都係約跌2,000點，兩次都係見底訊號，再由一支大陽燭確認。今次加入佔中因素變數會比較多，但相信離底不遠。十隻股九隻跌，能逆市企穩的中大型股份，值得睇高一線。光伏業浴火重生，協鑫新能源（451）食正第四季光伏電站搶裝潮概念，上月先與興業太陽能（750）合作再公佈投資江蘇及陝西光伏發電項目，保利協鑫入主後發展藍圖成形，本月飛升五成只是中途站，下個目標四蚊。<br><br>魏力<br> http://www.facebook.com/2012jason </p></body></html>