<html><header><meta charset="utf-8"><title>古仔剪綵俾遊客圍</title></header><body><h1>古仔剪綵俾遊客圍</h1><p>古天樂昨日在觀塘出席一間專服務內地遊客的購物中心開幕活動，幾百名遊客群情洶湧，又爬花槽又硬闖，場面混亂，剪綵活動結束後，古仔由多名保安護送下離場。古仔淡定說：「冇嚇親，可能室內難控制啲，不過好多時喺國內宣傳都會好多人同好混亂，最嚴重試過取消，成個活動都唔使出席就走咗。」是否酬金照收？他笑說：「唔關我事，多人到連我都入唔到去，試過有5，6千人。」<br>《竊聽風雲3》題材涉及土豪惹討論，古仔說：「可能大家覺得係講新界丁權為主，其實只係講幾個兄弟之間嘅鬥爭。其實我喺拍之前都有考慮過（指題材敏感），不過𠵱家攞到批文上映，應該冇乜大問題。」<br>採訪：藍文浩<br>攝影：陳志嵐</p></body></html>