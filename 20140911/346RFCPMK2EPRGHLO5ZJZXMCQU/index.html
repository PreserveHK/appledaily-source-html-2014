<html><header><meta charset="utf-8"><title>隔牆有耳：Tanya瞓覺要包頭保暖 - 李八方</title></header><body><h1>隔牆有耳：<br>Tanya瞓覺要包頭保暖 - 李八方</h1><p>日前包括佔中三子在內嘅46位各界人士發動「光．明．頂」行動，剃頭明志爭普選，當中只有兩位女士參加，其中一位仲係即日朝早先決定剃走三千煩惱絲嘅公民黨陳淑莊！點解決定嚟得咁突然？Tanya話其實佢都諗咗幾日，一嚟係女仔，外表當然要諗，二嚟亦猶豫身為大狀嘅佢，若要上庭點算？之後掙扎一輪，相信頭髮好快會生番，加上上庭又可以戴假髮，所以最終決定變身光頭陳，以示對爭取普選嘅決心有幾大。<br>首日嘅光頭生活，Tanya冇乜唔習慣，但夜晚瞓覺個頭好凍，要搵毛巾包住。而佢噚日去d100做主持時，更獲大班鄭經翰送帽鼓勵，佢對呢頂窩心保暖帽好like！</p></body></html>