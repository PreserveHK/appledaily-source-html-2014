<html><header><meta charset="utf-8"><title>隔牆有耳：素顏凱旋出手衞我「誠」 - 李八方</title></header><body><h1>隔牆有耳：<br>素顏凱旋出手衞我「誠」 - 李八方</h1><p>雖然同特首梁振英唔多啱嘴形，但長實集團主席李嘉誠喺中央心目中嘅影響力，大家有目共睹，面聖習總時，依然獲安排坐喺董建華隔籬，足證唔挺狼都冇礙江湖地位！既然咁巴閉，難怪李超人此行咁風騷，據聞一直笑唔停，雖然話明冇嘢講，但都主動走向記者前面say hello，而同樣係訪京團成員嘅李澤楷，就一直企喺旁邊等老竇扑咪後一齊出發。唔少記者發現，佢哋兩父子打埋一樣嘅深淺藍色間條呔，似乎力證父子一條心。<br>查實李超人心情靚靚，可能都因為有紅顏知己周凱旋陪伴在側。噚日朝早超人喺酒店出現時，素顏周凱旋就企喺佢隔籬，仲主動出手衞我「誠」，為超人喺一大群記者中開路，認真窩心兼體貼。可惜超人大仔李澤鉅冇隨團訪京，否則就齊人喺北京聚頭啦。</p><p>【動LIVE】萬人罷課　蘋果全程直播：<br>和平佔中： http://occupycentral.appledaily.com <br>YouTube： http://bit.ly/occupycentral  </p></body></html>