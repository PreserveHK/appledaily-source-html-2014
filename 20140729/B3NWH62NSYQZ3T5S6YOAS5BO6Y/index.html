<html><header><meta charset="utf-8"><title>【動主播召喚】Kabby獻出第一次　Coffee教你擺Pose</title></header><body><h1>【動主播召喚】<br>Kabby獻出第一次　Coffee教你擺Pose</h1><p>【動主播召喚】動主播召喚終於嚟到最後一日，噚日見到參賽者點點同uoG加埋阿詩都身水身汗，究竟所謂何事呢？原來動主播大師姐許雅婷（Kabby）親身嚟到會展，要考驗一下點點同uoG喺指定時間內搵最多人畀Like！</p><p>點點同uoG出盡法寶，不斷搵人畀Like，Kabby話其實兩位都好抵讚，外表文靜嘅uoG衝破心理關口更加係一流，所以將最後一個Like畀咗佢。得到Kabby一Like嘅uoG打蛇隨棍上，話自己獻咗好多「第一次」畀Kabby，要求Kabby都送返啲「第一次」畀佢。結果，Kabby就將佢「第一次」獻給動主播嘅吻畀左uoG。</p><p>至於另一位參賽者阿詩面對住近期教瑜珈教到街知巷聞嘅林芊妤（Coffee）。Coffee一嚟就考阿詩瑜珈動作－貓式，雖然阿詩唔識做，但勝在敢試敢做，而Coffee都好好人，見阿詩動作唔啱，即場做一次。最後阿詩竟然叫Coffee做「Coffee姐」，Coffee一聽到就話：「我好唔開心，我想拎枝棍呀！」 </p><p>你都想做主播？即刻動身去會展Hall1 F04攤位即場報名挑機啦！最後今日咋！<br><br>動漫節即場挑機攻略：<br>日期:25/7-29/7<br>時間:10:00-18:00<br>地點:會展Hall1 F04攤位</p><p>【動主播召喚2014】網址： http://anchor2014.appledaily.com  <br><br>《2014動主播》活動簡介：<br>活動連實習期約八星期<br>合資格的參賽者，完成實習期後可獲發交通津貼<br>勝出的參賽者，有機會受聘成為動主播<br><br>報名詳情<br>面試日期：2014年7月中<br>實習日期：2014年7月中至8月尾<br>入圍者將獲專人通知<br>報名費用：全免</p><p>【動漫 Live 不停】 一連5天好玩到癲<br> http://hk.apple.nextmedia.com/livestream/channel/dvlive <br> http://bit.ly/ucg2014Live  </p></body></html>