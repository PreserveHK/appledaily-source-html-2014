<html><header><meta charset="utf-8"><title>睇吓鮮：華爾街的吸血鬼 - C+B</title></header><body><h1>睇吓鮮：華爾街的吸血鬼 - C+B</h1><p>「有食唔食，罪大惡極。」呢句說話套用喺商業社會中將變成「商家做生意唔賺錢，係不道德的。」你可以唔認同，但唔可以阻住商家繼續搵錢。<br>高盛前自營交易員曼迪斯（Steven Mandis），離職後喺2013年出書《What Happened to Goldman Sachs》，探討舊東家有冇為咗搵錢，放棄原則同公司價值。譬如高盛過去一向拒絕建議買方惡意併購，咁做都係啲客仔會更信任高盛。但係書中講到，90年代尾高盛政策已經偏離自己一直堅持嘅價值同原則，目的為提升企業併購市場嘅市佔率。<br>曼迪斯本書或多或少刮花咗高盛嗰金漆招牌，但最反高潮嘅係曼迪斯「有口講高盛，冇口話自己」。兩年前佢搞中小企貸款公司，利息高達100厘，即係轉做華爾街吸血鬼。<br>曼迪斯坦承地接受彭博訪問，佢話公司係集中解決大問題，而小企業就係核心，又話：「我哋有責任盡自己能力解決美國難題……而為有需要嘅商戶提供資本，幫佢哋創造新職位，我認為係一件好事……唔通真係睇住間公司執笠？」其實曼迪斯並非華爾街唯一一隻吸血王，即使中小企借貸風險高，因為啲錢隨時一借冇回頭，但仍有投資者入局，包括老虎環球基金管理人Chase Coleman同社交網站facebook天使投資者Accel等，平均借貸利息高見124厘。<br><br>C+B<br>本欄逢周一刊出</p></body></html>