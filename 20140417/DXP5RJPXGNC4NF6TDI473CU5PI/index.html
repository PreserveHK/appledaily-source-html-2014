<html><header><meta charset="utf-8"><title>否認秘婚但趕生仔李蘊做低調賢妻</title></header><body><h1>否認秘婚但趕生仔<br>李蘊做低調賢妻</h1><p>現年23的歲李蘊日前被好友何超蓮在微博稱呼「賢妻」露秘婚玄機，雖然李蘊連聲否認已為人妻，但每提及28歲內地金融才俊男友羅章冠時，總是如沐春風。<br>李蘊和綠魔Karl昨日在太子出席餅店活動，受訪時她還毫不避忌開腔以做賢妻良母為目標，但她否認秘婚說：「唔係，當晚只係我同G.E.M.、超蓮微信，超蓮突然話轉發我係賢妻，佢覺得我似嘛。我仲有工作要忙，其他順其自然，註冊都係好繁複嘅事。」李蘊承認男友是結婚對象，但不會玩秘婚，為免男方家人曝光，婚事不會鋪張，未成婚已懂得行入門政策，難怪超蓮都稱讚李蘊是賢妻。被問到和男友私下是否以老公、老婆互相稱呼？李蘊即甜笑：「吖……唔知呀。」<br></p><p>視像通話維繫感情
</p><p>距離做闊太不遠矣，李蘊說：「要做個低調賢妻良母，呢個係我目標，我媽咪都係差唔多呢個年紀生我，我唔想第日同小朋友差太遠，當然要睇緣份啦。」兩人拍拖年半，李蘊笑言：「好似好耐咁，但恩愛冇計，仍然熱戀中。」李蘊透露與男友以視像通話維繫感情，還呼籲發展異地戀的情侶不要輕易放棄愛情，只要有心距離並不是問題。此外，好友G.E.M.經歷情傷，李蘊力挺好姊妹說：「都寫晒出嚟啦，冇乜好講，希望G.E.M.快啲搵到真命天子，唔好再被傷害，佢𠵱家心情好好，向來性格好樂天。」<br>採訪：卓寶花　<br>攝影：陳俊強</p></body></html>