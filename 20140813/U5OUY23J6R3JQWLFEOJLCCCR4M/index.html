<html><header><meta charset="utf-8"><title>綁　票 - 陳也</title></header><body><h1>綁　票 - 陳也</h1><p>有票，真係唔要？（空頭支票，呃住你，已經呃了17年，還要再呃下去，甚至說：今日唔要這張票，唔知要等多幾個十年，才會再寫cheque喎。）<br>有病，真係唔醫？（經濟只是一味靠晒內地自由行，當富表妹是神，當貪官和他們的小三是老闆，香港這個港燦病，演變成風土病，醫都嘥藥費。）<br>有地，真係唔囤？（咪講笑，無論陳局長或者林D2，都是囤地之王。囤地是以個人身份去囤，唔關政治中立事。）<br>有名，真係唔簽？（咁都「唔撐張融！唔反中央」，算哪門子愛國呀！炒晒班大法官至得！）<br>有了一錘定音，真係唔袋住先？（袋住乜先？袋住被你個死黨肢解了的父母人頭，你很夠朋友啊。但袋住的是伊波拉病毒，還要袋住去遊行兼跑去中環，反反覆覆反而幫了伊波拉佔中，EOC！累人累物！如果這是綁票，你是肉參，蠢成咁，唔使傾贖金，唔使講價，即刻撕票！）</p></body></html>