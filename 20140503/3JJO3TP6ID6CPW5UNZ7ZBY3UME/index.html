<html><header><meta charset="utf-8"><title>勢淪梁班子負資產</title></header><body><h1>勢淪梁班子負資產</h1><p>【拆局】<br>運輸及房屋局局長張炳良處理高鐵工程醜聞手法遭詬病，昨更先任命有利益衝突的李焯芬做高鐵調查委員會主席、再被揭涉講大話隱瞞早已知高鐵工程延誤，不少政圈及官場中人對張犯了如此重大錯誤感驚訝，認為他的能力及誠信必遭質疑，勢要面對下台壓力，成為政府「負資產」。<br>張炳良民望在梁班子中長期處於中上游位置，根據港大民調4月中數字，張支持率有43%、反對率有16%，支持率淨值有27%，在問責局長中排第五位，更有傳張有力成為北京接受、有泛民背景的普選特首陪跑分子。<br></p><p>「冇可能犯嘅低級錯誤」
</p><p>但今次張被揭早知高鐵工程延誤，事後卻扮驚訝，有官場中人直言是「冇可能犯嘅低級錯誤」，「一旦被揭發講大話，就係隱瞞公眾，係嚴重誠信問題，可以叫佢落台，佢冇理由諗唔到後果可以有幾嚴重」。<br>另一立法會議員相信，張接連犯錯，其能力及誠信必遭公眾質疑，「已經去到可以要佢下台嘅地步」，若張炳良無法「拆彈」，「佢唔肯下台嘅話，就變另一個陳茂波、吳克儉，成為梁振英負資產，再拖低政府民望」。<br>《蘋果》記者</p></body></html>