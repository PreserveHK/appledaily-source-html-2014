<html><header><meta charset="utf-8"><title>亞視未出糧
亞生預戰　泳褲較技</title></header><body><h1>亞視未出糧<br>
亞生預戰　泳褲較技</h1><p>【亞視風雲之繼續演出】亞視台前幕後至昨日仍未有糧出，但《2014亞洲先生競選》仍如常今晚舉行，昨日在大埔總台晒冷，除16位入圍亞洲先生外，還有司儀蔡國威、嘉賓尹蓁晞（Yumi）、評判陳偉成（Avis）和亞視高層濟濟一堂。<br>銀根雖短絀，但亞視廠內仍搭建了一個仿羅馬競技場做舞台，亞生穿上黑白三角泳褲作最後一擊，他們都已「淨身」剃清下體毛，當中以7號陳子超下體最激凸，他笑說：「噢，多謝，我冇添加墊。」惜最後不敵大隻男2號段生富，段先拔頭籌獲頒「觀眾眼中的冠軍」，一臉自信說：「喺緬甸好多粉絲，𠵱家更有信心。」</p><p>張家瑩着舊衫</p><p>4號朴永淏和5號王暢同樣擁有八嚿腹肌，但卻被一出場便表演震波的8號譚永成搶鏡。<br>張家瑩被發現穿舊衫出席活動，被問是否冇錢買衫？她尷尬說：「好多衫可以循環再着，呢件衫我有加工配埋首飾。」另外過氣情侶Yumi和Avis同場面左左兼冇偈傾，Yumi表示睇好來自韓國的4號朴永淏，想問對方攞電話，朴永淏被問會否考慮與Yumi交往時，他則說：「講拍拖太早，了解咗先。」<br>採訪：卓寶花<br>攝影：仇志德</p></body></html>