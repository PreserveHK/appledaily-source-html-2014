<html><header><meta charset="utf-8"><title>體壇拾趣：7呎5吋中學生橫行</title></header><body><h1>體壇拾趣：<br>7呎5吋中學生橫行</h1><p>NCAA總決賽前幾日落幕，NBA選秀大會又要等兩個月先舉行，但學生球員依然有話題，最新焦點係一位昂藏7呎5吋、着22號鞋嘅𡃁仔。佢叫Tacko Fall（圖），企定定舉高手已經可以捉實個籃框，有可能係全世界最高嘅中學生。根據網上片段，Tacko仔同班同齡球員比賽，好似大學生同小學生玩緊咁。佢話除咗全職打籃球外，仲想做埋生物化學家㖭。</p></body></html>