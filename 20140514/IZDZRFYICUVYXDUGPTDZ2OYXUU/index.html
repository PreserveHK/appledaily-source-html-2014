<html><header><meta charset="utf-8"><title>拆解大便方案 - 陳也</title></header><body><h1>拆解大便方案 - 陳也</h1><p>泛民為真普聯的「團結」互炒，建制派當笑片來睇，暫時不會出招，但很快就會落井下石：<br>一，民建聯挖苦說，公民提名去到盡，夾夾埋埋，人力講埋大話，都係二千五百人支持，點跟三百幾萬合資格選民比！二千五百票，比一個區議員得票更低！（泛民冇得反駁，只能說，原本那二千票，都是參加過三十場商討會議，個個都是有心人，這份關注政改和香港民主發展命運的熱血，頂得住幾十萬蛇齋餅糭西環鐵票。）<br>二，愛港力發動街站攻勢，向人力挑機鬥call馬，MK做主場，睇死平時牙斬斬的人力，輸凸俾XX聯盟。（明砌民主黨的人力，識撈唔回應，繼續食住上狙擊民主黨，當愛字頭透明。）<br>三，幫港出N，鋒頭被人力搶晒，終於頂唔順，決定提前向佔中三子下戰書，指若然他們佔中，會幫港拉糞，屎掃中環！（為了真普選而和平佔中，不怕坐牢，但「大便文化差異」確實殺傷性強，如何拆解大便跟胡椒噴霧夾擊？學者有冇方案？）</p></body></html>