<html><header><meta charset="utf-8"><title>求驗客手記：史浩克被雷劈出局</title></header><body><h1>求驗客手記：史浩克被雷劈出局</h1><p>拜仁慕尼黑、多蒙特同埋利華古遜都喺德國盃第1圈輕鬆過關，但史浩克04（圖）就唔好彩，禮拜一作客丙組仔特雷斯登就輸1:2出局。呢場波去到50分鐘，佢哋就落後0:2，教練贊斯基拿喺52分鐘即刻換入人氣球星達斯拿，可惜都救唔番，成為繼緬恩斯、史特加同奧格斯堡後第4支出局嘅德甲球隊。史浩克一開季就喺德國盃出事，家陣可以叠埋心水踢德甲同歐聯。同日漢堡亦差啲出事，經過120分鐘同另一隊丙組仔科特布斯打成2:2，不過就喺互射12碼贏4:1。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>