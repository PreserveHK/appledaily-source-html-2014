<html><header><meta charset="utf-8"><title>【玩轉萬聖節】夏蕙B闖鬼屋  驚到紮紮跳</title></header><body><h1>【玩轉萬聖節】<br>夏蕙B闖鬼屋  驚到紮紮跳</h1><p>【失驚無神嚇鬼你】7月鬼門關大開？10月仲係撞鬼時！每年萬聖節港人都習慣主動撞鬼，今年過江龍Fright Dome殺上山頂、迪士尼黑色世界老少咸宜，而海洋公園除以電影《殭屍》為藍本的屋邨場景，黃夏蕙都話驚到紮紮跳，而最引人注目的H14鬼屋更需上網預約。預約滿額？《蘋果》娛樂全程試玩，實行失驚無神嚇鬼你！<br>撰文：藍文浩</p><p>海洋公園哈囉喂全日祭今年推出七間鬼屋，其中以電影《殭屍》為題的最矚目，將公共屋邨場景融入當中。首次擔任代言的黃夏蕙以戲中孖女惡靈造型登場，夏蕙BB說：「拍戲扮得鬼多，代言做鬼真係第一次。呢間一次已經嚇到我冇命，其他都唔敢行，我怕血、又怕怪聲，一聽到就驚到紮紮跳！」</p><p>唔玩得可認衰離場</p><p>至於以瘋人院為主題、16歲以上才可進場的H14，每次網上預約即瞬間爆滿。《蘋果》記者就全程單人試玩，挑戰限制級驚嚇之最。15分鐘旅程其間要以膽識尋寶成功才可過關，當中殮房滿佈屍塊和遺體的場景，血淋淋一百分血腥。另一個公廁場景則更挑戰膽量，幾乎全黑的環境令人提心吊膽。不過大會安排細心，若中途承受不住大可「認衰仔」叫暗號要求離場。</p><p>2014萬聖節香港鬼屋一覽</p><p>地點：哈佬喂全日祭（海洋公園）<br>日期：10月2日至10月31日（指定日子）<br>特色：七間不同元素鬼屋，限制級鬼屋H14為參加者度身訂製驚喜之旅，但需年滿16歲及於網上預約。另外還有以電影《殭屍》為藍本的鬼屋。<br><br>地點：FRIGHT DOME（山頂廣場）<br>日期：9月26日至11月2日<br>特色：號稱全美五大最恐怖鬼屋之一，佔地1.5萬平方米，設「殺人小丑」及「德州電鋸殺人狂」兩大區，年滿12歲方可進場。<br><br>地點：黑色世界（迪士尼樂園）<br>日期：10月2日至10月31日（指定日子）<br>特色：全新的「詭墳學院」及「黑色馬戲班」鬼屋，當然迪士尼重點是在其「迪士尼光影匯」夜間巡遊。<br><br>地點：猛鬼別墅（樂富廣場）<br>日期：9月19日至10月31日（星期五至日及公眾假期）<br>特色：以馬來西亞「凶宅」為藍本，據稱該地是亞洲十大猛鬼地之一。內裏共有10間房，當中要單獨闖關。 </p></body></html>