<html><header><meta charset="utf-8"><title>阿叻公司地震　走剩Carol</title></header><body><h1>阿叻公司地震　走剩Carol</h1><p>陳百祥（阿叻）最愛認叻，但演藝事業上卻處處碰釘，去年底為撐無綫台慶竟狂言「跪回家」，激起群情洶湧，拖累台慶收視創十年新低！至於阿叻用自己牌頭開設的潮藝娛樂（SNAZZ），多年來成績麻麻，不少藝人離巢，如今只剩下楊焉（Carol）、「魔鬼胸」蔚雨芯及狄易達，但有消息指阿叻的得力助手、潮藝娛樂的行政總監簡文滌有感發展空間不大，以及投放的資源缺乏，日前已向阿叻遞交辭職信，並有意帶埋蔚雨芯及狄易達離巢，令阿叻的公司幾乎被挖空，令他十分頭痛！</p><p>蔚雨芯都撇
</p><p>據知Carol因經常扭計，拒接不少工作，最深刻只曾跟阿叻拍《叻哥遊世界》節目，工作寥寥可數，所以文滌沒有預Carol一齊走。反而蔚雨芯及狄易達一直鋪路作歌影視三線發展，去年蔚雨芯除出碟及寫真集外，更首度接演電影《微交少女》做女主角，所以她與狄易達對文滌心存感激，決意相隨。記者昨日聯絡文滌，但至截稿前仍未回覆。</p><p>曾跟阿叻搵食的阮民安（Tommy），昨受訪時表示：「E-Kids以前係東魅，我哋同志偉、校長譚詠麟比較熟，叻哥反而少接觸。當時諗住出碟，點知突然乜都叫停晒，同BoBo（陳文媛）、李蘢怡、EO2等一齊上晒叻哥屋企，逐個傾吓未來想點，佢哋有問想唔想去TVB，但自己想出碟，最終阿倫介紹我哋去環球。」資源不足？他說：「拍劇、電影都想，可能係我哋人氣問題啫！」<br>採訪：嵐山 </p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>