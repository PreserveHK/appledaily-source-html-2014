<html><header><meta charset="utf-8"><title>青心直說：冇家教的議員 - 胡孟青</title></header><body><h1>青心直說：冇家教的議員 - 胡孟青</h1><p>近日瑞士洛桑國際管理學院（IMD）公佈《2014年世界競爭力年報》，顯示香港在全球排名，自04年以來首次跌出三甲。<br>管治危機、政策失誤、中港矛盾，令香港排名跌落梗頸四，關鍵不在於被誰爬過了頭，而是應自我反省，弱勢政府、用人不善、政客霸權，形成惡性循環，無法施政惠民，對香港只會有破壞冇建設。<br>作為生於斯、長於斯的香港市民，唏噓不已！<br>尊貴的議員究竟尊貴在於哪個部位？亂噏廿四有前科，眼紅人家千三萬年薪，你當中一部份不就是預期要應付一些冇品議員的批鬥式公審的hardship allowance？<br>家母作為港鐵（066）的小股東，眼見班友扮晒判官，喪插管理層，亦覺於心不忍。</p><p>聲大冇準禮儀欠奉</p><p>年薪亦唔低嘅某位尊貴議員，英語竟然一塌糊塗，另外幾位英文較強的非建制派，反而肯用廣東話。<br>有人認為，外語溝通能力在中國人主場只是小事而已。然而，在議會上為表現自己而博出位，自暴其短、插嘴批鬥式的質問，有佢講冇人講，聲大未算冇禮貌，但聲大夾冇準兼連常人亦懂的應有禮儀亦欠奉，這就是明顯涉及其個人的教養。<br>其實，多幾個學歷與教養事實上未必可以成正比，講港式英文可以原諒，但是連基本禮貌家教亦欠奉，就真是不要得，不尊重別人的同時，其實亦即係不尊重自己。<br>抽水博出位不成，更頓變成了反面的教材，判官上身，未查先以家長式批判，亦有欠公道，再三翻看tree gun在議會上之錄影片段，疑似厚多士情緒病發作。<br>如此的態度與水平，竟然可以拿十幾萬月薪，竟曾敢妄想工資與副局政助掛鈎！<br>建制派的奇珍異獸，有趁人家拉布寫書法有之，有罵最有心有力搞免費電視者「得幾十億，收皮啦」亦屬同一分子，再加上那批鬥式質問，真是貽笑大方兼肉酸！</p><p>胡孟青<br>獨立股評人</p></body></html>