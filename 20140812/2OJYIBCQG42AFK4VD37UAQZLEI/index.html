<html><header><meta charset="utf-8"><title>稱同黨曾想將屍骸混沙泥製磚殺父母無感覺　被告反因受傷驚慌</title></header><body><h1>稱同黨曾想將屍骸混沙泥製磚<br>殺父母無感覺　被告反因受傷驚慌</h1><p>【弒親碎屍案】<br>【本報訊】大角嘴夫婦遭碎屍案，弒父殺母的被告周凱亮被捕後向警方親述殺人棄屍經過，控方昨在庭上播放當時錄口供片段。據周所言，他與次被告謝臻麒合力行兇，事後謝曾計劃將屍骸混合沙泥製成磚頭，又想過用人肉製成叉燒飯，及考慮煮屍以辟味及「好切啲」。被問到殺父母的感受，周坦言「冇感覺」、「冇擔心佢哋死亡」，反而因自己受傷流血，感到驚慌緊張。<br>記者：楊家樂　陳美莉</p><p>根據首被告周凱亮於去年3月15日被捕後向警方供稱，去年3月1日，相約父母一同前往大角嘴海興大樓案發單位，「叫兩位老人家幫吓眼，睇吓新租間屋」。他打開鐵閘，屋內的次被告謝臻麒應聲開門，他向父母介紹謝為同屋主。待兩老走到大廳，謝關上鐵閘及大門，他倆開始行兇。<br>他與謝早已商量分工，「睇吓邊個近邊個」而選擇目標從後偷襲，「咁啱我近周榮基先生，佢近蕭月兒先生……吖唔係，係蕭月兒小姐」，故他負責向父親下手。</p><p>謝「劏咗無數咁多刀」
</p><p>兩人分別從梳化及衣物籃拿出準備好約50厘米長的鋸扒刀及生果刀，「我對住周榮基嘅頸部做一個刺穿嘅動作」，而謝則「掩住我母親個口，橫砍，即係打橫咁劏，一分鐘之內佢就瞓低，失去活動能力」，其間沒聽見母親大叫。<br>惟父親被刀插頸後仍掙扎呼救，更圖用手奪刀，父子倆倒地。謝見狀上前協助，混亂中亦仆倒，意外地割傷周的左手中指及左大腿。謝最終「劏開」周父頸部，「謝臻麒先生係一個好大力嘅人，佢劏咗無數咁多刀」，直至周父氣絕。<br>周指「我母親頸部已大部份劏開，流咗一地血」，而父親則無脈搏。周清理面上血迹，立即搭的士過海到瑪麗醫院急症室求診，訛稱在街上仆倒，被尖石及五金廢料弄傷。<br>周指醫護人員「好心」，見他長褲染血及破損，給他醫院褲替換。但他嫌「似睡褲」，遂到香港仔買新褲，並再到診所作第二次檢查才回家。<br>警員問周殺父母後的感受，周這樣回答：「我自己真係冇感覺。第一，我畀佢意外地𠝹到隻腳，流好多血，第二我擔心件事會曝光。由於我本身冇辦法理解人哋嘅痛楚，所以我冇擔心佢哋嘅死亡。我只係覺得驚慌同緊張，因為我隻腳𠝹傷咗同流血。」<br>周續供稱，謝建議他回家，以免父母失蹤期間離家太久引起懷疑，故由謝負責處理遺體。惟謝於行兇翌日致電他透露「啲嘢好難做，例如隻手就算煮淋咗都好，要切開一塊塊，如果冇電子刀具協助，係好困難」，再隔一天又謂有大問題，「冇法響個頭骨中間斬開」。</p><p>形容屍體發出腐乳味
</p><p>周欲了解詳情，同月5日返回案發單位，但現場已清理好，未有衝突或肢解痕迹。謝指已將屍首分開包裝放入雪櫃，「個頭放冰格，只係剩返少部份位」，故內臟需放入冷藏格，其餘肢體則因「唔夠位」而放入三個防潮箱。<br>周指謝原打算將英泥與沙混合屍骸，變成磚頭，但發現太重，未有實行；又曾透露欲將屍骸製成叉燒飯棄掉，但因「做唔到個效果」而放棄。周坦言對此無所謂，「到最後都係package嘅過程」。<br>周指一直沒有打開雪櫃看死者頭顱及身軀，因謝「堅持叫我唔好打開，有惡臭」。至於其餘殘肢，周則到同月12日協助謝將屍體丟入海前才首次窺見，「肢體已經發黑，有類似腐乳味，食嗰啲，但濃啲嘅」，並「用鹽醃住，黃黃黑黑」，用意應是「盡量脫水，令細菌分解速度減慢」。周指「佢響每一個屍體關節部位切開，關節與關節之間一份」，合共廿多份。</p><p>憑手形認出母親殘肢
</p><p>其後二人以保鮮紙包好部份殘肢，放入裝有泥沙的環保袋加黑色膠袋，利用遠足背囊運載，騎單車到海旁丟棄，但當時未有沉入海底。周指肢體已腐壞到難辦屬誰，僅憑手形認出其中一隻是母親的手。<br>對於事前購買大量刀具，周解釋「有啲刀係分屍用，有啲係落手時畀多個選擇自己」，而謝向他透露肢解時曾用鋸及切骨刀，又曾考慮煮屍以辟味及「好切啲」。周指事前沒有購買有關肢解或殺人的書籍，「佢原本有嘅知識，我唔知佢點學番嚟，佢話畀我聽佢好有信心，傾談過都覺得好易做」。<br>案件編號：HCCC376/13</p></body></html>