<html><header><meta charset="utf-8"><title>食乜食到成面血？為食蔡生中伏鳥</title></header><body><h1>食乜食到成面血？為食蔡生中伏鳥</h1><p>眾人興之所至，肥佬黎想拉隊到檳城食榴槤，倪匡卻耍手擰頭，因為他吃榴槤會敏感，他說：「我食完成個面會腫，唔係真腫喎，係感覺麻起上嚟。」蔡瀾則對菠蘿有恐懼，話說當年他駕車由新加坡到馬來西亞，沿途見到一座「菠蘿山」，他便隨手拾一個，將之擲爛，再拾起張口猛吃。後來有人問他做甚麼，蔡瀾方知被菠蘿的纖維弄損，滿口是血。倪匡還天真地問：「唔係紅色嘅果汁嚟㗎？」後來蔡瀾對菠蘿產生恐懼，見到它也會不自覺冒汗。蔡瀾又食過一隻台灣土芒，樣貌奇醜但好吃到停不下來，吃到最後，用毛巾抹額汗時汗水是黃色的，令Tanya嘖嘖稱奇。蔡瀾說：「嗱，你即管笑，但你做到就知我講得一啲都冇錯。我老竇話有隻榴槤好似面盆咁大，畀我哋一家笑咗幾十年，到最後我喺印尼一睇，真正有咁大嘅榴槤。」 <br> <br>今晚11:00 《亂噏24》! 食蛋都有驚喜!</p></body></html>