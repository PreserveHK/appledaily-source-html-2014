<html><header><meta charset="utf-8"><title>投資王擂台賽一周戰況：港股四面楚歌　搵食靠細價股</title></header><body><h1>投資王擂台賽一周戰況：<br>港股四面楚歌　搵食靠細價股</h1><p>美國或會提早加息，加上人民幣持續貶值，人行亦持續收緊銀根，港股可謂四面楚歌，表現甚為疲弱。舊經濟股遭狂掟之餘，新經濟股亦高處不勝寒，要在魚缸搵食，就要向個別熱炒細價股埋手。<br>散戶組暫時領先為Zero Chan，300萬本金，三周成功翻一番，總資產600.7萬銀，就係憑藉大注扑中股仔中國金融租貸（2312），月初於0.3元水平開始收集，上周最多喪升0.96元，Chan兄亦成功於0.8至0.9元分批食糊，贏得清脆利落！第二名Hoi Pan亦全面進擊毫子股，現持耀科（143）、龍潤茶（2898）及中國創新支付（8083），至今回報80.5%，總資產541.6萬元。<br>星級玩家方面，前五位無變化，繼續由郭家耀帶先，上周沽出騰訊（700）熊仔大賺後，於5元水平換入匯源果汁（1886），至今賬面又賺兩成！另一持股好孩子（1086）亦有一成進賬，總回報42%，犀利！第二名唐牛靚撈蠟筆小新（1262）後，目前重注通達集團（698），暫時回報22%。</p><p>蘋果投資王<br>Android及iPhone App同時上架，快啲去下載啦！<br><br>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br> Google Play<br> https://play.google.com/store/apps/details?id=com.megahub.appledaily.stockking.activity </p></body></html>