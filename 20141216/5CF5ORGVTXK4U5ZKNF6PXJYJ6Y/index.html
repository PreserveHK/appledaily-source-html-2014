<html><header><meta charset="utf-8"><title>隔牆有耳：3D光雕　明晚閃躍維港 - 李八方</title></header><body><h1>隔牆有耳：<br>3D光雕　明晚閃躍維港 - 李八方</h1><p>維港上空，又有好嘢睇！為咗配合旅發局連續第13年舉辦嘅「香港繽紛冬日節」，新一輪「閃躍維港」3D光雕滙演聽日至29日每晚喺尖沙嘴上演。<br>一幕幕充滿動感同埋冬日特色嘅立體影像，例如掛上閃爍裝飾嘅聖誕樹、調皮可愛嘅胡桃夾子、以及色彩繽紛嘅糖果屋仲有玩具等，會逐一呈現喺旅客同市民嘅眼前。<br>滙演期間，香港文化中心同鐘樓嘅外牆，仲會化身成為巨型禮物盒，為觀賞者帶嚟無限驚喜。<br>而呢一項集聲、光表演、音樂同藝術創意於一身嘅精采盛事，係由曾經參與多個國際級滙演嘅澳洲Spinifex Group團隊負責創作㗎。</p><p>「閃躍維港」3D光雕滙演詳情
日期：</p><p>日期：12月17至29日<br>時間：每晚8:30、9:00、9:30 及10:00（每節約15分鐘）<br>最佳觀賞地點：尖沙嘴文化中心露天廣場<br>註：詳情可參考旅發局網頁 http://DiscoverHongKong.com/hkpulse/tc <br>資料來源：旅發局</p></body></html>