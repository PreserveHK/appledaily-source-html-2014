<html><header><meta charset="utf-8"><title>膠燈討論區：特首睇波就會贏？</title></header><body><h1>膠燈討論區：特首睇波就會贏？</h1><p>福　嬸：<br>艇仔張，你幫我睇下前日呢張飛有冇得收錢呀？<br>艇仔張：<br>哥斯達黎加（圖）受讓半/一，你買下盤，中啊！去收錢啦，福嬸。<br>艇仔張：<br>勁喎福嬸，你真係有啲賭運，但邊個教你買哥斯達黎加咁醒㗎？<br>福　嬸：<br>哈哈，你知我都唔識㗎啦。我都係入去投注站，順手攞份免費派嗰啲報紙睇咋，之後咪照住佢啲貼士買囉，點知真係中喎！<br>艇仔張：<br>咁我又真係估唔到哥斯達黎加贏到，你贏錢就大把人輸錢囉！<br>德　叔：你哋睇吓祥Hi唔出聲，坐埋一邊，就知啦！<br>艇仔張：輸錢佢成日都有，我覺得係佢嘅意大利前日輸波，所以唔開心！</p><p>祥　Hi：<br>喂，你哋以為講我，我聽唔到呀？<br>艇仔張：意大利仲有機會喎，打和烏拉圭都得啦，要傷心都係英格蘭球迷先啦，幾時輪到你。<br>祥　Hi：<br>英格蘭算罷啦。反而𠵱家烏拉圭呢輪贏波，仲要阿蘇復出入波，意大利就輸，到時對碰，氣勢都輸畀佢哋啦！<br>福　嬸：<br>嘿，祥Hi，唔使咁灰心，最多下場我撐意大利！不如教我今晚點買啦，我諗住乘住啲運再去馬。<br>祥　Hi：<br>哥斯達黎加都爆到冷，咁你今晚買俄羅斯囉，我想睇吓你係咪真係咁夠運。<br>福　嬸：<br>係啊，好似普京都話會去撐場睇世盃嘛，可能呢隊波有啲士氣！<br>艇仔張：<br>哈哈，福嬸，唔通我哋特首場場嚟睇波，香港就場場贏咩？</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>