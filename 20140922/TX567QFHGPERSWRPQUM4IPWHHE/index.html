<html><header><meta charset="utf-8"><title>中環在線：馮國經孖太太捧囝囝場 - 李華華</title></header><body><h1>中環在線：馮國經孖太太捧囝囝場 - 李華華</h1><p>政圈盛傳，利豐老闆馮國經答應前特首董建華，加入老董計劃成立嘅民間智庫，不過馮國經噚日就唔理政事，亦唔多理傳媒，一心同太太捧兩個仔場。<br>佢二仔馮裕鈞同埋細仔馮裕津，難得兄弟班一齊落水比賽，馮國經與太太，晨早十點幾就去到沙灘為兩個仔打氣。當兩位馮公子上台準備出賽時，馮太仲化身攝影師，跟一大班記者逼喺台下，為愛兒拍照留念，母愛滿瀉。<br>不過啱啱上任做利豐行政總裁嘅Spencer，似乎就好趕時間，佢參加嘅領袖賽11點開始，佢喺比賽前十幾分鐘先匆匆現身，一游完水、換埋衫就即刻走人。</p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>