<html><header><meta charset="utf-8"><title>趣趣地：零下4度「Sam哥」硬晒</title></header><body><h1>趣趣地：零下4度「Sam哥」硬晒</h1><p>歌都有得唱，「就算你壯闊胸膛，不敵天氣」，墨西哥挾住世盃後5場不敗走勢，作客世界排名低佢哋89位嘅白俄羅斯，點知呢場周三友賽要喺零下4度進行，墨西哥球員即刻硬晒軚，連平時左飛右撲好身手嘅「Sam哥」奧祖亞（右）喺後備席都變咗做瑟縮被窩嘅鵪鶉，之但係彩色格仔被啲顏色又撞得幾靚，成為冰天雪地下一道溫暖風景。衰在正選嗰班得對手套着住，又點會唔震騰騰吖？結果佢哋兩度領先下輸2:3。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>