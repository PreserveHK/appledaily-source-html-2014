<html><header><meta charset="utf-8"><title>求驗客手記：烏龍波累侯城失兩分</title></header><body><h1>求驗客手記：烏龍波累侯城失兩分</h1><p>星期一場英超，侯城主場同韋斯咸踢成2:2，兩隊都有新兵入波，其中侯城中場迪亞美第一次為新東家上陣，仲倒戈入波！今夏加盟侯城嘅烏拉圭前鋒艾保靴南迪斯（前）喺39分鐘頭槌建功，先開紀錄。50分鐘，到韋斯咸啲新兵發威，安拿華倫西亞喺禁區頂射個靚波，有勁度有角度，幫「槌仔幫」扳平。64分鐘，迪亞美喺中場截到韋斯咸個波，大步推入禁區，射入刷柱波入網，首次上陣就倒戈入波。不過，侯城保唔住勝局，最尾有後衞居迪斯戴維斯改變咗另一槌仔新兵迪亞法沙高嘅射門方向而擺烏龍。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>