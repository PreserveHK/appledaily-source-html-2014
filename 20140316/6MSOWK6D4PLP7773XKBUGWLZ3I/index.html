<html><header><meta charset="utf-8"><title>趣趣地：安歷卡「自殺」被踢走</title></header><body><h1>趣趣地：<br>安歷卡「自殺」被踢走</h1><p>效力西布朗嘅安歷卡（圖）認真麻煩多多，早前因為做納粹手勢而被罰停賽5場後，佢上周五就發老脾，喺twitter上話唔撈，要同西布朗解約。西布朗知道之後嚟個反客為主，發聲明澄清安歷卡冇通過正規途徑提出解約，唔承認佢已經劈炮唔撈；球會其後再公開話，安歷卡嚴重行為不當，決定要同佢解約，炒佢魷魚。</p></body></html>