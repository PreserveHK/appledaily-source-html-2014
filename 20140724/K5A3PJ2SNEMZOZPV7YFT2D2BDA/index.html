<html><header><meta charset="utf-8"><title>女馬主鄧詠琪　與Lily情投意合</title></header><body><h1>女馬主鄧詠琪　與Lily情投意合</h1><p>資深馬主鄧偉彬過去的「魅力小子」曾一季直落六捷，由五班升到二班照贏，堪稱奇蹟，佢個女兒鄧詠琪亦不失禮，名下「魅力知己」去年爆大冷勝出一級賽香港經典盃，可惜之後表現一蹶不振。鄧詠琪說：「『魅力知己』之前蹄甲積了瘀血，上季中轉投告達理，練馬師很小心處理，馬兒的蹄甲問題已受到控制，在告廐傷癒復出跑兩仗表現平平，只因狀態未弗，其中最後一仗大敗並非舊患復發，鞍上人呂卓賢賽後向我匯報，馬兒初戴眼罩好搶口，放得太快以致包尾。『魅力知己』的評分已減至合理水平，加上健康受控，相信今季有望重振雄風。」<br>鄧詠琪話自細受爸爸影響出入馬場，現時每星期總有兩三日，相約好友Lily鄭是鳳，一早到上水雙魚河，一齊享受騎馬樂趣，順便探吓啲退役愛駒，佢同Lily更合夥養有「喜遇知己」及「情投意合」兩匹現役馬。<br>鄧詠琪說：「記得前年我與Lily一起出席香港拍賣會，原本沒有打算投馬，不過臨場見馬價唔太貴，就舉手以170萬投得『喜遇知己』。此匹美國馬較為遲熟，上季未成熟及路程不合，所以一直冇表現，但現時評分已比插班時低一大截，馬兒健康理想，今季有望在泥地1650米低位反彈。」另外，鄧詠琪和Lily等一班喜愛騎馬的朋友，組成了「休閒騎馬人士團體」，並成功中籤，生力軍將於下月運港。</p></body></html>