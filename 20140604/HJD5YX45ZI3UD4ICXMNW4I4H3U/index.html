<html><header><meta charset="utf-8"><title>中環在線：唐唐又抽中買新馬夏佳理柯清輝有份做幸運兒 - 李華華</title></header><body><h1>中環在線：唐唐又抽中買新馬<br>夏佳理柯清輝有份做幸運兒 - 李華華</h1><p>馬會噚日正式放榜，公佈新一年度中籤買馬幸運兒，其中包括2014至2015年度自購馬，及2015至2016年度自購新馬中籤馬主嘅名單。<br>唔計團體馬，齋睇個人名義中籤嘅，政經界熟悉嘅名字超過數十人，包括前行政會議召集人夏佳理、恒生（011）前大班柯清輝、大美人李嘉欣老爺許世勳，以及馬場常客榮智健等，上市公司老闆亦有一大堆（表）。</p><p>11歲識睇馬</p><p>中籤名單中最受注目，是前政務司司長唐英年，熱愛賽馬的唐英年是馬會名譽董事，自2011年決定參選特首後暫停養馬，去年重新入紙抽馬，並成功中籤，獲得自購新馬，今年再下一城，獲2015/16自購新馬。<br>唐唐愛馬人盡皆知，上月有唐氏族人嘅記者出版了一本《百年毗陵唐氏》，書中提到唐唐11歲已經識得看馬。<br>話說當年佢老竇唐翔千入馬場後返屋企，唐唐就同佢講，「今天你養嘅馬跑不出，是因為馬姿不好」，唐翔千問點解會知，唐唐話喺電視上睇到。<br>唐唐對上一隻馬，已經數番2011年，與許仕仁合夥養過「知己知彼」，最近一次拉頭馬已是2009年的「心福」。特首跑馬仔完、唐宮僭建官司亦告終，無官一身輕的唐唐，回復馬主身份後，應該會頻頻入馬場督師做常客。如果華華係佢，嚟緊隻新馬一定會改名做「焉知非福」囉！<br><br>李華華<br>mailto:LiWaWa@AppleDaily.com</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp </p></body></html>