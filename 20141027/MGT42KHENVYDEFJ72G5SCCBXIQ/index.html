<html><header><meta charset="utf-8"><title>退場訊號 - 陳也</title></header><body><h1>退場訊號 - 陳也</h1><p>雨傘到了散的時辰，退場訊號響起，有下列跡象：<br>一，董建華老伯出完聲，輪到他老婆出口，一直叫三個佔領區的後生仔「洗手洗手洗手」。問硬食胡椒噴霧的你，點撐？<br>二，十月圍蘋部隊收到最新柯打，由將軍澳殺過來金鐘，口罩大媽晚晚在帳篷內煮膶腸煲仔飯、食榴槤乜乜乜。連儂牆下面的華麗女廁，一夜間變成深圳東門公廁。繁忙時間，排隊人龍繞政總三個圈。<br>三，消防處通水，紅絲帶大叔帶齊裝備，向電燈柱暗角做手腳。旁邊的帳篷，通電後忽然漏電，雨傘廣場，夜夜走火警，令人心痛。<br>四，自由行經「南方都市報」教路，西貢營地都慳番，直接霸佔MK，掃完水貨，就在登打士街分批裝箱，愈夜愈旺。想玩War game？旁邊Deep V新香港人操鹹淡廣東話回應：反中央，撐張融，收你千二！學聯學民仔巧乖乖，半賣半送！<br>最後，你那個一直鬧爆三子的老媽，竟然提出跟你去衝！你倒抽一口涼氣，有不祥預兆。街頭咁娘，堅揪的你，毅然退場！</p></body></html>