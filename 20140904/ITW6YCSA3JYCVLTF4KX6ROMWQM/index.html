<html><header><meta charset="utf-8"><title>求驗客手記：飛馬3子踢入娛圈</title></header><body><h1>求驗客手記：飛馬3子踢入娛圈</h1><p>港超聯即將在下周開鑼，千萬大軍太陽飛馬噚日喺九龍某5星級酒店開季前記招造勢，除有新波衫亮相外，更宣佈陣中3名型男金寶、林家亮（Landon）同「灰熊」蘇偉泉，簽約太陽娛樂文化，做個球場上嘅藝人！<br>上季喺宣傳上花咗唔少心思嘅飛馬，總監陳志康在記者會上透露球隊續獲Yahoo支持下，新一季會加把勁；除咗繼續有fb、微博等社交平台外，本月20號更會推出android手機app，而用開蘋果手機嘅球迷，等多個月都有得下載。</p><p>約埋趙碩之jam歌</p><p>為咗迎接首屆港超聯，飛馬一班球員噚日化身型模示範新波衫；當中3位簽約做埋藝人嘅金寶、林家亮同蘇偉泉就最型仔。髮型媲美伊巴謙莫域嘅灰熊話︰「我鍾意接受唔同嘅挑戰，好似球隊今季同英國文化協會合作，設立『太陽飛馬及進修計劃』，我都會去進修，但做藝人同踢波之間就會以踢波為先。」至於本身都係音樂人嘅Landon，被問及有冇興趣同女友趙碩之jam歌，佢就講笑話有得諗喎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>