<html><header><meta charset="utf-8"><title>趣趣地：水晶宮過完聖誕炒領隊</title></header><body><h1>趣趣地：水晶宮過完聖誕炒領隊</h1><p>聖誕節啱啱過完，英超護級分子水晶宮就補送番份禮物畀領隊禾洛克（圖），不過就唔係好嘢，係大信封一個。66歲嘅禾洛克成為今季英超第1個被炒領隊，導火線當然係拆禮物日主場以1:3大敗畀修咸頓，其實佢老人家今年8月接手球隊，勝率只得16.6%，𠵱家排尾3護級線下，真係抵俾人炒。不過水晶宮上周六宣佈炒禾洛克，原來已經係英超史上開季起計第3最長時間有領隊離開；會方同時委任助教基夫美倫為暫代領隊，領軍周日作客昆士柏流浪嘅護級大戰。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>