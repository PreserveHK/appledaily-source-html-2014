<html><header><meta charset="utf-8"><title>Mandy殺入正印地頭人肉速遞過馬交箍洗米華</title></header><body><h1>Mandy殺入正印地頭<br>人肉速遞過馬交箍洗米華</h1><p>依家年代真係唔同咗喇(好似係)，做第三者，唔需要低調，仲可以幫手搵銀。 好似周永恒個婚外情女友Ruby，幫埋手sell客兼坐地起價為周生接job，之不過個客不屑其所為，唔要。 <br><br>要call客，辛苦錢，唔易賺。 最近同樣與人夫、太陽娛樂老闆洗米華(周焯華)過從甚密嘅Mandy Lieu，亦都非常勤力，除咗真空露半球好乖豬咁做洗米華嘅人肉私家凳之外，仲做埋運 財女神，帶挈對方喺賭枱上贏過千萬，難怪洗米華都同佢講：「唔驚、唔驚、唔驚，你買乜，就開乜！」 <br><br>Mandy Lieu又豈會不知自己已經做咗運財童子呢？ 家陣嘅佢就真係威喇，出入有保鑣，有助手，氣勢迫人。 貴為澳門猛人身邊女人，Mandy有番咁上下行頭都好平常。 而之前講到佢好勤力，係勤力啲咩呢？ 就係密密過大海去澳門。 咁唔係搵何生，就係搵周生0架啦。 <br><br>昨日有雜質仲un seguimiento埋Mandy Lieu，話說日前佢喺香港出席完一個活動之後，即刻人肉速遞去澳門——當然唔係坐船啦，而係坐直升機，盡現身份地位。 <br><br>查實呢，洗米華已有元配陳慧玲，之前曾有報道話，洗米華即使異性緣極旺，但一樣俾足面老婆；而陳慧玲亦喺公開場合俾面老公，從不插手。 但眼見Mandy Lieu來勢「胸胸」，陳慧玲亦不得不出招，喺fb大晒家庭照；洗米華之前亦一擲逾五百萬，請大班朋友豪遊法國瑞士十日，為太太慶祝牛一。 點知Mandy Lieu越踩越過，仲殺到去澳門，當地話晒係陳慧玲出生地，會唔會盡咗啲呢…… <br><br>報道仲話，Mandy Lieu已經發功，除咗獲豪買西半山豪宅珒然一個極高層單位外(市值逾九千萬)，更游說洗米華呢位「好友」為其於澳門置業，目標係 氹仔新樓盤濠珀，一個單位都閒閒地二三千萬0架。 唔緊要，以運財童子威力，好易贏得番。</p></body></html>