<html><header><meta charset="utf-8"><title>紙製手機投影機　平造家庭影院</title></header><body><h1>紙製手機投影機　平造家庭影院</h1><p>上兩星期因工作出差美國，空閒時閒逛一有趣Select Shop，專賣有趣新產品，其中一件頗吸引筆者，就是一個手機投影機。細看發現這手機投影機來自英國，設計特別在於它是以卡紙組合而成，雖像玩具，但外形設計不俗。再上網看看，發現製作過程好簡單，只需摺摺拼拼，加幾滴膠水，相信聰明醒目者，十分鐘可完成，更可調校焦點和影像大小，簡單得嚟都幾認真。雖然店中沒實機睇質素，但網上有人試玩，效果就好似幾唔錯，幾有電影感，再接上藍芽喇叭，簡簡單單就造到一個平價家庭小戲院。最緊要係價錢唔貴，16英鎊有找，即係港幣$200多少少，當玩具試玩下都唔錯，有興趣可上網網購。</p><p> http://www.smartphoneprojector.co  </p><p>記者：韓繼聰</p><p><br><br>【直播學聯政府對話】<br>時間: 周二下午6時<br>雨傘革命:  http://umbrella.appledaily.com  <br>YouTube:  http://bit.ly/umbrellalive  </p></body></html>