<html><header><meta charset="utf-8"><title>體壇拾趣︰拜恩勇入44分照輸</title></header><body><h1>體壇拾趣︰拜恩勇入44分照輸</h1><p>拜恩單人匹馬爆入44分，湖人依然照輸。湖人喺周日嘅NBA常規賽主場俾勇士大炒115:136，賽後繼續穩坐西岸榜尾。今場食蛋嘅控衞林書豪又孭鑊，賽後俾教練史葛點名批評，話佢今場波做咗太多錯嘅決定。另外，湖人今場喺顏色地帶俾人入咗54分咁多，史葛亦都怒插一班內線高佬，仲發出最後通牒，話自己已經冇乜耐性，好快就會換人變陣。</p><p>拜恩繼續瘋狂得分，而湖人就繼續頹，繼前排網絡掀起「湖人定76人開齋先」熱話，𠵱家最受網民關注嘅，就係究竟拜恩今季會唔會贏到得分王，但係湖人包尾喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>