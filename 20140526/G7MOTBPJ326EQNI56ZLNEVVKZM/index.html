<html><header><meta charset="utf-8"><title>Mia派貼士　比利時主場掃魚腩</title></header><body><h1>Mia派貼士　比利時主場掃魚腩</h1><p>【動Fun】「紅動燈女神」LuLu董嘉儀連續兩次派貼士都「燈燈燈燈」，今次我哋換「黃動燈女神」Mia陳靜儀上陣，睇吓會唔會準啲喇。<br><br>今晚凌晨比利時會於主場同盧森堡踢世界盃熱身賽，首次為大家貼波嘅Mia，估計主隊贏5:0呀！咁又係，有「歐洲紅魔」之稱嘅比利時，陣中主力如夏薩特、高柏尼同盧卡古等等，全部效力英超大球會。比起出名係「魚腩部隊」嘅盧森堡，實力絕對高幾班。<br>Mia話睇番兩隊對賽往績，更加係一面倒：「兩隊近5次交手，比利時贏足3場，和2場，我對佢哋好有信心！」又睇吓呢位「黃動燈女神」準唔準喇！<br><br>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p></body></html>