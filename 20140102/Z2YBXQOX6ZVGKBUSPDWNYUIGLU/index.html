<html><header><meta charset="utf-8"><title>中環在線：謝清海爆Jimmy Choo　想另起爐灶 - 李華華</title></header><body><h1>中環在線：<br>謝清海爆Jimmy Choo　想另起爐灶 - 李華華</h1><p>Jimmy Choo高跟鞋雖然動輒五、六千蚊對，但係因為設計優雅，令唔少女星、名媛趨之若鶩。早已賣走股份嘅創辦人Jimmy Choo（周仰杰）原來跟惠理集團（806）主席謝清海係同鄉，同屬檳城人。謝清海早前向華華爆料，話Jimmy Choo諗緊打造新品牌，重出江湖。<br>周仰杰打算推出新品牌其實都唔出奇。佢旅居英國，1996年跟時裝雜誌《Vogue》編輯Tamara Mellon一齊創辦Jimmy Choo，佢2001年以1,000萬英鎊賣走股份。2011年Jimmy Choo賣咗畀一個私募基金後，Tamara冇耐離開，舊年推出新品牌，兼出書講點樣打造Jimmy Choo。周仰杰可能想仿傚Tamara。<br>佢上月喺檳城出席一個活動時都話，希望全世界知道佢唔會停止設計鞋，仲想為中國國家主席習近平夫人彭麗媛造鞋㖭呀。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>