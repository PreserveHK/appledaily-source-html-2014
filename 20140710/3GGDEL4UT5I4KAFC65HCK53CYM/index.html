<html><header><meta charset="utf-8"><title>世盃DIARY：睇精品要chok咗先</title></header><body><h1>世盃DIARY：睇精品要chok咗先</h1><p>世界盃月真係過得好快，嚟緊只係剩番場季軍戰同冠軍戰，除咗睇波同跟進球隊轉會消息之外，早兩日我就去咗個喺旺角嘅Football Clubhouse參觀（圖），仲影咗好多chok相share去Facebook呃like。<br>個Clubhouse除咗有好多朗拿度、費高同簡拿華路呢啲傳奇球星之外，亦都有尼馬嘅有型pose相，全場更加滿佈最新嘅產品，睇到我流晒口水！最重要都係為我哋呢啲踢得又睇得嘅球星（哈哈）度身設計嘅Collection，等我哋場內同場外都咁型。<br>其實好多有份踢Winner Stays嘅球員都有被邀請去呢個Clubhouse，主要都係希望大家感受一下唔同嘅足球文化。雖然之前所提到嘅球星都嚟自不同國家，但佢哋對足球嘅熱誠同信念基本上都係一致。就好似世界上根本無必勝嘅球隊，但每個球員都會抱住爭勝嘅決心全力以赴，咁先叫做對得住自己。<br>最後就梗係同家樂成班隊友喪影相，佢哋仲即刻upload咗去個大電視度，咁囂張嘅事我哋就更加唔會放過啦，又影到唔捨得走。雖然呢個地方係要被邀請先可以去，不過如果你哋今個星期六同日去開尖沙嘴海旁影球星大公仔，玩吓總決賽旁嘅小遊戲，都好有機會好似我咁上一堂另類嘅足球課。<br>文：陳子樑</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>