<html><header><meta charset="utf-8"><title>一周三件：天津港概念十足 - 錢雋</title></header><body><h1>一周三件：天津港概念十足 - 錢雋</h1><p>祖國報章刊載，京津冀一體化發展規劃，最快會喺呢個月底上報國務院，炒京津冀呢個concept，始終揀平靚正嘅天津港發展（3382）。<br>內地報章引述接近發改委人士說話，京指津冀規劃四大功能區，其中一個，包括臨港產業發展區。又據阿爺前排推出嘅《關於推進港口轉型升級的指導意見》，就提到港口企業，可以透過混合所有制發展模式，開發岸線土地資源，拓展港口優閒、地產項目等。<br>天津港作為天津市港口旗艦，又係土儲最多嘅港口企業之一。隨住阿爺通過京津冀規劃，天津港隨時有機會「升呢」，落實混合多向發展模式。呢個point，對天津港中線NAV同純利提升，夠晒爆炸。<br>唔扯咁遠住，天津港家陣得0.69倍PB，京津冀大熱股，津濱發展家陣高達5.8倍PB、天津松口4.6倍，天津港旗下上海上市嘅天津港口，家陣嘅PB亦貼近1倍。天津港平咗成截。<br>天津港2006年上市價為1.88元，唔計噚日除息效應，都講緊潛水31%，比起2007年接近9.7元嘅歷史高位，同2009年6月阿爺救市期間嘅高位3.82元，大跌咗87%同67%。但睇返天津港上年純利，上到8.1億銀，創五年新高不突止，兼且係2009年純利3.7億銀嘅兩倍！</p><p>炒上NAV價要升47%</p><p>天津港家陣PE得9.7倍，今年純利係咁意keep住上年14%增長，PE跌到得8.3倍，同天津港本身2009年時曾上40倍PE，又祖國行家今年平均預測20倍PE比，又係平咗成截，兼殘到痹。<br>買定天津港，博京津冀開爐，當上返NAV1.82元計數，現價（1.24元）都要升47%，而天津港PB先得1倍，剛啱追到阿仔天津港口，但未有耐上到上邊京津冀板塊PB水位。</p><p>錢雋<br>細價股專家<br>本欄逢周二、三、五刊出</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>