<html><header><meta charset="utf-8"><title>隨心而行　不容人生留憾</title></header><body><h1>隨心而行　不容人生留憾</h1><p>【我行我素】<br>如脫韁野馬，卻冰雪聰明的Prima，中學讀名校香港真光書院，成績優異卻是訓導處常客，「我好鍾意帶支1.5升既水返去噴，哈哈！我件長衫都裂埋！」<br>上學須紮孖辮，她夠膽死電爆炸頭，「髮型師話好睇嘛，返學咪夾30個髮夾扯直佢！」<br>外人看她遊戲人間，骨子裏卻異常執着。會考前，晚晚玩至通宵達旦，母親擔心她放棄學業，弄得家嘈屋閉，結果Prima於家中閉關一星期溫書，會考獲廿六分。<br>工作坊開業後，媽媽每天到訪，以行動支持，「我同佢好似，會收埋自己情緒」。不久前，Prima一個立體蛋糕作品，於客人取走後不久倒塌，心血付諸流水，「我忍唔住喊左出黎，但要匿埋，唔想俾助手見到」。</p><p>後悔放棄讀音樂
</p><p>於長輩眼中，Prima是異類，「我好多表姐做銀行，一比較我就好唔正常」。與父親鮮有聯絡，也懶得交代「我究竟點稱呼自己嘅職業」。性格大而化之，但開業絕非玩玩下，不容人生再留憾，「我好後悔當年無堅持讀音樂，𠵱家我知，跟隨內心嘅聲音！」<br>《蘋果》記者</p></body></html>