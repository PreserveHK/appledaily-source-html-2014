<html><header><meta charset="utf-8"><title>隔牆有耳：尖啤捐錢浸大新聞系 - 李八方</title></header><body><h1>隔牆有耳：<br>尖啤捐錢浸大新聞系 - 李八方</h1><p>唔少人因為唔like雨傘運動，停止向大學發放獎學金，以示懲罰學生出力爭取真普選。而被《文匯報》停止發放獎學金嘅浸大傳理學院新聞系。浸大傳理校友因此搞咗個「獅子山下獎學金」，大爆狼振英選舉黑幕嘅劉夢熊亦相當支持，承諾捐1萬蚊畀呢個獎學金。<br>尖啤指捐得錢畀大學，就唔應該有附帶條件，有政治目的就更加唔應該，所以要捐錢以示支持學生嘅價值判斷，佢仲提醒，獎學金搞手快啲上佢辦公室攞支票。<br>《文匯報》以往捐畀新聞系嘅獎學金唔多，每年只係捐出兩萬蚊，4個人分，每人5,000蚊，但浸大傳理校友一吹雞，至今籌到近23萬，如果好似《文匯報》咁每年頒兩萬，頒足11年都得。</p></body></html>