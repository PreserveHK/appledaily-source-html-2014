<html><header><meta charset="utf-8"><title>求驗客手記：馬達搵樓搵埋女友？</title></header><body><h1>求驗客手記：<br>馬達搵樓搵埋女友？</h1><p>前幾日，桑馬達（左）真係忙到一頭煙，做完體測又要去操練，周二仲要踢埋曼聯處子戰，到星期三先有日假期，趁有時間即去搵樓。有記者影到馬達去柴郡睇樓，喺同行嘅人中，有個妙齡女郎（右）成日行喺馬達隔籬，有時仲密密斟，關係好似幾好。馬達之前話自己仲係單身，最愛嘅女人就係阿媽同家姐；唔通馬達呢排轉會之餘仲搵到女友？</p></body></html>