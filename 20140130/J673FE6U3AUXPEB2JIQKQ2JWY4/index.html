<html><header><meta charset="utf-8"><title>【壹週刊】老公生日送大禮 白韻琹爆 有人幫拖鬧趕小三</title></header><body><h1>【壹週刊】老公生日送大禮 白韻琹爆 有人幫拖鬧趕小三</h1><p>【壹週刊】白姐姐呢日吹雞，請朋友出席阿Paul 55歲壽宴，兩個人仲鬼死咁恩愛！<br>但大家應該仲記得3個月前，白姐姐喺fb鬧人狼心狗肺嘅文，又話同阿Paul好耐都冇性生活，隨時可以離婚。<br>點解咁快就和好如初呢？白姐姐就話：「世界上有句說話叫戲劇人生，當我踏出虎度門，就要做番嗰場戲！」<br>但套戲叫咩名堂先？「係《大劈棺》嘅第一章！」<br><br>其實所謂嘅《大劈棺》，就係指莊子試妻嘅故事，講人與人之間嘅懷疑同背叛！<br>咦！好似意有所指喎！飲多兩杯落肚，白姐姐仲大爆阿Paul嘅秘書Joyce幫拖，同佢聯手踢走小三呀！<br><br>iPhone App免費下載： http://goo.gl/1SDaWF <br>Android App免費下載 http://goo.gl/xfQS8D  </p></body></html>