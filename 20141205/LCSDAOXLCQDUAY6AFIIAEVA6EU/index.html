<html><header><meta charset="utf-8"><title>體壇拾趣：76人攻錯邊都開齋</title></header><body><h1>體壇拾趣：76人攻錯邊都開齋</h1><p>76人（圖）周三對住成堆主力傷晒嘅木狼，作客終於以85:77贏波，連敗紀錄去到17場就斷纜，唔能夠追平網隊5年前創下嘅18連敗。花生友大嘆可惜，但球隊上下就熱烈地彈琴熱烈地唱，其中聲稱係「一世76人」嘅大師兄戰神艾華遜仲喺twitter留言「支持師弟繼續戰鬥」㖭。</p><p>不過，東岸榜尾靠贏西岸榜尾嚟打開球季勝利之門，賽後竟然開心到好似贏咗總冠軍咁款，其實都幾可悲。呢場波仲有蝦碌嘢發生，球證喺開咗波、76人博到罰球之後，先發現兩隊企錯邊，搞到要重新開波。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>