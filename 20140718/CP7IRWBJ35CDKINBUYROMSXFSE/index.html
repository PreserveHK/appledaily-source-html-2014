<html><header><meta charset="utf-8"><title>為家中寶貝花心思千嬅掃童裝　彭羚買靚牛</title></header><body><h1>為家中寶貝花心思<br>千嬅掃童裝　彭羚買靚牛</h1><p>彭羚和楊千嬅這兩位樂壇天后先後結婚生仔，婚後當全職媽媽的彭羚與在職媽媽千嬅，兩者似乎差別不大，目的都是將最好給家中寶貝。日前彭羚與細女林清齊齊現身大坑，她們所乘坐的七人車到了一間專買上等牛肉的專門店，見到彭羚單拖走入舖頭，其間與店員研究一番，相信是為晚餐作好準備，大約過了二十分鐘才坐車離去！</p><p>為性感MV解畫</p><p>與此同時，千嬅日前亦單拖現身銅鑼灣利園Bape Kids，見到她專注地為囝囝Torres揀選短褲仔，又拿着有飲管的水杯研究，最後買了兩大袋戰利品離去。<br>此外，千嬅昨日在尖沙嘴出席新歌《色惑》的MV首播禮，今次MV性感形象引來不少迴響，千嬅笑言：「之前試過着得仲少啦，我只係諗住要fit先着，冇諗其他角度。丁生（丁子高）話識我咁耐未見過我咁着，不過喺屋企唔會咁着，太貴買唔起。」她又謂拍性感MV會令人覺得她專業，將來有利幫囝囝找學校。至於囝囝有否看過她MV內似貓女郎的造型？她笑言：「佢覺得我似米奇老鼠，不過佢唔鍾意，因為知我着得靚即係做嘢。」<br>採訪：文國駿、畢紹基<br>攝影：楊浩賢、梁繼光</p></body></html>