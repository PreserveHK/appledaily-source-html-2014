<html><header><meta charset="utf-8"><title>體壇拾趣：咸仔女友唔望靚佬湯</title></header><body><h1>體壇拾趣：<br>咸仔女友唔望靚佬湯</h1><p>F1賽季喺上個月已經完咗，經過咁多風風雨雨，平治車手咸姆頓贏完個總冠軍，之後又攞晒年尾各個大獎，心情梗係輕鬆晒啦。放緊悠長假期嘅咸仔見咁得閒，早排就同朋友去咗滑雪度假，但就冇一路忙緊嘅女友妮歌份；因為妮歌呢排演出緊著名音樂劇《貓》，咸仔返到倫敦就梗係識做，嗱嗱聲去慰勞吓女友啦。咁啱湯告魯斯喺英國拍緊《職業特工隊》第5集，呢日都專程抽空去捧場，完show之後，佢哋仲一齊喺後台影咗張大合照㖭（圖）。留意吓張相，就算靚佬湯企喺隔籬，妮歌都不為所動，成個人淨係向住企另一邊嘅咸仔，證明佢對咸仔真係一條心，sweet到爆。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>