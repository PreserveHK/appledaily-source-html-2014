<html><header><meta charset="utf-8"><title>異動空間：去年預言大檢閱 - 魏力</title></header><body><h1>異動空間：去年預言大檢閱 - 魏力</h1><p>去年底，魏力展望2014年五大焦點板塊，又到年尾，不如睇吓中唔中，「明年有五大板塊可留意：手機科網股（特別是手遊股），焦點股為IGG（8002）及TCL通訊（2618）；物流航運股，如嘉里物流（636）及中海發展 （1138）；環保股，如金風科技（2208）及光大國際（257）；原材料股，如玖紙（2689）及鞍鋼（347）；內需家電股，如海信科龍 （921）及國美（493），戰友不妨趁低吸納作中線持有」。<br>先講IGG，年頭一個月由4蚊炒到10蚊，高位派咗兩個月，之後全年向下，家陣得番2.66元，招股價都失守。全年計揩大鑊，但起碼都風光過，當中一半。物流航運股今年普遍呆滯，最強都係中外運（598），全年漲近六成，而嘉里物流都有兩成回報，不過不失。環保股長期受惠國策，明年繼續睇好，金風一年翻半番，相當不俗；光國經歷一年整固，明年料可睇高一線。<br>原材料股悶足全年，玖紙、鞍鋼埋單得個吉，產能過剩問題未解，中國經濟持續放緩，唯有寄望人民銀行明年大手減息放水，一帶一路全速推行，方可扭轉逆境。至於家電股，跌到無眼睇，錯。<br><br>魏力<br> http://www.facebook.com/2012jason </p></body></html>