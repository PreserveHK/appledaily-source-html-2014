<html><header><meta charset="utf-8"><title>阿澤、齊昕網爆罵戰</title></header><body><h1>阿澤、齊昕網爆罵戰</h1><p>警方前晚狂擲87枚催淚彈驅散市民，令香港一夜間變催淚城市，一向敢言的杜汶澤雖然身在台灣，仍在facebook爆粗狠批特首：「梁振英你個X街X家剷，你要為今日，負上沉重代價！」3小時後，梁振英女兒梁齊昕在fb還擊：「杜汶澤係咪事業低潮緊？咁鍾意乜嘢都借機博上位嘅？」結果反被近5,000網民留言狂轟，她其後留言指另有私人戶口，不怕網民辱罵。</p><p>盧巧音老公、樂隊Kolor成員Sammy昨在Instagram貼梁振英相爆粗鬧爆：「你條X樣，俾野獸X啦你！」至於變節拒再做梁粉的黃秋生在fb插爆：「87枚催淚彈，打仗都夠啦，示威者有武器咩？除咗黃飛鴻隨身武器雨傘之外。87枚催淚彈對付雨傘。香港差人真勁，勁呀！」<br>撰文：皓騫</p></body></html>