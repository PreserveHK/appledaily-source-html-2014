<html><header><meta charset="utf-8"><title>森巴嘉年華：高科技助荷蘭降溫</title></header><body><h1>森巴嘉年華：高科技助荷蘭降溫</h1><p>荷蘭鍾意用高科技，今屆世界盃引入Google Glass外，為咗令球員喺炎熱嘅天氣下舒服練波，「一剔」就為佢哋特製一種冷凍背心，球員着住佢就可以保持涼快同乾爽，有效兩小時。周日荷蘭開操時，古積特等球員已經着住佢練波，高科技嘢梗係就高價啲，一件圍番港紙都要千五蚊㗎。荷蘭教練雲高爾雖然被封魔鬼教練，不過佢都識得畀班球員鬆一鬆，周一就放球員去沙灘玩吓，好似洛賓就玩水，史奈達就玩沙灘網球。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>