<html><header><meta charset="utf-8"><title>膠燈討論區：20蚊點博180萬</title></header><body><h1>膠燈討論區：<br>20蚊點博180萬</h1><p>德　叔：<br>祥Hi，今晚屋企冇飯食咩？<br>祥　Hi：<br>係啊，橫掂啱啱喺隔籬投注站買咗條世盃小組首次名過關8串<br><br>1，咪順道過嚟食個飯囉。嚟個扒餐A唔該！<br>肥　頭：<br>8串1咁把炮？借我睇張飛。<br>祥　Hi：<br>嗱，肥頭，你覺得呢條飛有冇機會先？<br>肥　頭：<br>機會就冇話冇嘅，不過揸喺你手，就……一樣嘅8串1，條飛我買就唔同啦！<br>祥　Hi：<br>唓！我計過啦，買20蚊，贏到180萬，到時請你去酒店食餐<br><br>勁嘢！<br>德　叔：<br>祥Hi，你吓吓都買啲6串1、8串1咁，記憶之中有冇中過？<br>祥　Hi：<br>嗯……好似有……1次。<br>艇仔張：<br>計我話，你不如搵最有信心嘅3組首次名串埋，買50或者100<br><br>蚊，咁樣仲有啲揸嗱啦！<br>肥　頭：<br>係囉，8串1，發夢咩？E組先離譜，買法國（圖）次名，你知唔知<br><br>佢哋尋晚大炒牙買加8:0啊！<br>艇仔張：<br>嘿，友賽都作準？祥Hi，呢次我撐你喎，厄瓜多爾真係有機<br><br>會，南美球隊喺自己洲份踢，應該有啲嘢睇！<br>德　叔：<br>計我話，𠵱家講咩都假，踢完分組賽咪知囉。祥Hi，A餐到，<br><br>我私人醒多條腸畀你！<br></p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp </p></body></html>