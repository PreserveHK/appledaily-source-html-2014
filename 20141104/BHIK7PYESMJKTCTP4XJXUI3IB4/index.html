<html><header><meta charset="utf-8"><title>職場慧眼：送飯送到辦公室 - 張慧敏</title></header><body><h1>職場慧眼：送飯送到辦公室 - 張慧敏</h1><p>每逢有新人入職，部門阿頭一定請成個部門的同事一齊食飯。今日有新人上班，根據慣例秘書一早訂好枱預備齊食晏。<br>新人去完人事部報到後，到部門正式上班。介紹同事認識工作簡介，轉眼差不多夠鐘食飯，同事邀請新人去食晏，新人不斷推辭。以為是他怕醜不好意思，秘書坦白講是部門規矩，新人第一日返工阿頭一定請食飯。但那新人堅持不去，說一定要留在辦公室食，態度非常十分強硬。眾人拿他沒法，秘書惟有照直同阿頭講。阿頭以為新人面皮薄，無謂勉強，既然訂好枱，部門照原定計劃去食飯。<br>秘書主動說留低陪新人，免他一個人獨自留在辦公室，人生路不熟。於是提出或者叫買外賣，新人耍手又擰頭說不用。秘書問以為他有帶飯，有微波爐可以幫他翻熱。新人答沒有，着秘書不用理。秘書硬食幾個檸檬其實經已很不是味兒，不過時下年輕人個個有性格，她只好等同事打包返來給她醫肚。<br>突然接待處打來有位婦人說來送飯給阿仔，問清原來就是新人的母親。問秘書點好，秘書只請接待員代收然後送過來。但那位母親不肯，說一定要親自交。<br>秘書勉為其難只好請她到部門樓層，然後告訴那新人出門口接。誰知一個出兩個返，新人飯壺連阿媽一起帶入來，然後在辦公桌上同開餐！秘書當場O嘴，完全不懂得反應招架。食完阿媽執拾好，若無其事走人。<br>阿頭返來秘書第一時間一五一十稟報，阿頭連隨請新人入來問，新人話自小不吃街外飯，阿媽話味精多又唔新鮮冇益！怕阿仔食得少，所以一定要親眼睇住佢食。一個人食又怕他悶，所以一齊食最好。反問阿頭，送飯有甚麼問題？各位認為呢？<br><br>張慧敏<br> http://www.facebook.com/HKcareerdoctor </p></body></html>