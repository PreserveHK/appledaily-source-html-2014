<html><header><meta charset="utf-8"><title>花絮：押曼聯衞冕可回水</title></header><body><h1>花絮：押曼聯衞冕可回水</h1><p>英國賭波公司Betfred（圖）都算有人情味，佢哋宣佈買咗今季曼聯衞冕英超嘅球迷，可以拎張飛回水，公司更為此而退飛20萬鎊（約258萬港元）。老闆費特鄧恩就話，紅魔躉已經好失望，希望少少錢可以令佢哋有啲安慰。但如果魔迷喺周日大敗俾利記後，嬲到搣飛，咁就連補償都搵唔番。</p></body></html>