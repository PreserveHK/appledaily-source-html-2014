<html><header><meta charset="utf-8"><title>阿信屋　港視掀網購大戰有望做大個餅　扭轉本地滯後發展</title></header><body><h1>阿信屋　港視掀網購大戰<br>有望做大個餅　扭轉本地滯後發展</h1><p>【專題】<br><br>本港網購市場發展滯後，但下月起將有兩間大型企業參戰，勢扭轉舊有面貌。香港電視（1137）及阿信屋（759）於11月不約而同推出網購服務，發展策略大相逕庭，港視投資逾千萬元，網站銷售產品包羅萬有；阿信屋則小試牛刀，網購服務地區有限，專做街坊生意。<br><br>現有網店歡迎新競爭者加入，齊齊「做大個餅」推動市場發展。專家指出，儘管香港條件成熟，惟經營網購業務難度高，產品如何定價、品牌是否獨特，將為零售商帶來不少煩惱。<br>記者：鄭柏齡　石永樂　林靜</p><p>【阿信屋　專攻街坊生意】</p><p>阿信屋（759）7月底高調表示，有意進軍網購市場，主席林偉駿接受訪問時強調，「冇咁誇張，你當我做埋外賣送貨」；阿信屋的「窮人版」網購，投資額僅約300萬元，最遲在11月初推出，但不設最受歡迎的零食產品。<br></p><p>投資額約300萬</p><p>港視（1137）投資千萬元發展網購業務，阿信屋卻「刀仔鋸大樹」，僅投資300萬元，初期在九龍灣、葵涌、馬鞍山及屯門四區、共五間分店提供網購服務，「每間分店請多兩個人，一個跟車，一個司機，仲要自己執貨」，林偉駿坦言投資網購「數條好難計」，預計投資額攤分兩年後可回本，「我當做街坊生意，如果第二日送貨，我哋唔收運費」。<br>阿信屋網站銷售大包裝糧油、家居清潔用品等共300餘款，折扣與門市一樣，不少產品從韓國、日本進口，卻不包括最受客人歡迎的零食產品；林偉駿解釋，零食容易斷貨，加上「希望顧客keep行舖頭」，故不設零食銷售，但考慮在服務成熟後，增設冷藏食品。<br>同時，顧客可透過電腦、手機網上落單，亦可以在分店訂貨，待家中收貨時付款。</p><p>【香港電視　300人車隊送貨】</p><p>王維基講過，港視（1137）的網購規模比電視業務大很多，目標將「HKTV Mall」打造成網上又一城。據了解，王維基已組成一支擁300員工、120架車的物流隊伍，冀以效率取勝；另一大賣點，客戶可以一面收看港視節目，一面進行網購。<br>港視僅經營網購平台，展示加盟商產品，讓用戶自由選購；以抽佣方式賺取收入，理論上不會有存貨風險。業界消息指出，港視已經於九龍灣租用一個貨倉作物流中心，客戶網上落「柯打」，物流員工會到商戶取貨，再運到物流中心自行包裝，才送予客戶。</p><p>產品與大商場無異</p><p>港視披露至8月底止，已與約200家本地及國際商戶落實合作，產品包括時裝、珠寶首飾、食物等。據悉，目前「HKTV Mall」商戶已增至逾300家，計劃與部份日、韓品牌推出獨家限量版產品，更提供交易額3%作回贈，讓客戶下次購物時扣減。「HKTV Mall」售賣的產品與大型商場無異，但以王維基的知名度，應可在短時間內吸引不少用戶瀏覽，「HKTV Mall」成功與否還看王維基有何本事。</p><p>【利亞「指點」　女性佔七成客】</p><p>經營OK便利店的利亞（831），去年7月推出網上商店「指點（FingerShopping）」，投資額逾2,000萬元。總結營運一年經驗，指點購物企業項目發展總經理林琳發現「女人錢最易賺」，網站逾七成顧客為女性，未來繼續主打女性市場。</p><p>多數選擇便利店取貨</p><p>開業時，「指點」加盟店僅約50間，銷售產品約1,000種；現時，商戶已增加至逾百間，銷售7,000多種商品，逾八成產品目標顧客為女性，包括護膚品、時裝等；開業早期曾銷售的手機，現則已經下架。林琳透露，網站每單成交金額平均達300至400元，絕大部份消費者選擇在便利店取貨。<br>他認為，該網配合門市資源，已漸摸索出「O2O（online to offline）」經營模式，「客人喺分店消費，可以抽獎換取『指點』現金券，網上購物後，再落返分店攞貨」。<br>多個零售商有意進軍網購市場，林琳表示歡迎，「香港缺少同業，一齊谷、一齊做大個餅」；不過，他認為本港網購市場尚未成熟，現階段要取得成功，竅門包括「價錢都要平啲，或者唔係隨便買得到」。</p><p>【mydress.com　賣衫年半扭虧】</p><p>有份將淘寶網帶來香港的黎文，2012年離開馬雲麾下自立門戶，開設「mydress.com」服飾網店，專賣日、韓、台灣女性服飾。他表示，開業年半已錄得單月收支平衡，預期明年市場「一窩蜂做網購生意」。</p><p>舵手來自淘寶香港網</p><p>淘寶網於2005年成立香港站，黎文是開國功臣，他一直觀察香港網購的統計數據，增長迅速，認為本港網購生意「有得做」，他在2012年離開外闖，跑到mydress.com當董事，mydress.com之前只是一個分享服飾照片的平台，去年4月推出網購服務。<br>黎文稱，內地統計顯示「衫褲鞋襪」佔網購生意四成，最重要是「女人錢易賺」，mydress.com主要代理日、韓、台灣服飾品牌，多數是獨家代理，至今會員逾10萬人，facebook累積逾12萬個「like」，每月生意數以百萬元計。<br>黎文直言，王維基有邀請mydress.com加盟其網購商場，但暫時想專注做好自家網站而未有合作；他估計，香港網購市場尚未正式開發，預期明年開始，市場會一窩蜂去做網購生意。</p><p>【用家心聲】</p><p>趙海珠　多數買BB用品</p><p>「間中見到啱就會上網購物，無慣性好隨意，多數買衫同BB用品，消費幾百元至最多一千。網購主要因為做咗全職媽咪之後好少時間出街，加上網店不涉舖租價格通常比較平；網上可以選擇其他國家嘅衫，唔會經常撞款，有吸引力。至於會唔會幫襯阿信屋同港視，就要視乎產品啱唔啱，只會因為產品幫襯、唔會因為公司。」</p><p>李惠嫻　買平價貨為主</p><p>「自己工作忙夜收工、假日又要溫習準備考財經試，少行街所以會趁坐車等嘅空閒時間網購，集中買衫同雜物，淘寶、G-Market同好多新網店都有買過，但都係幫襯幾十蚊至幾百蚊。如果阿信屋可以做到買夠一定金額就免費送貨會考慮幫襯，但個人對港視網購運作不清楚，如果牽涉電視劇就未必考慮，因為自己唔睇電視。」</p></body></html>