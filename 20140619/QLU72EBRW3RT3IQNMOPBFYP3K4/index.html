<html><header><meta charset="utf-8"><title>被揭戀事淡淡定瑪姬任鄭敬基摸</title></header><body><h1>被揭戀事淡淡定<br>瑪姬任鄭敬基摸</h1><p>現年30歲的DBC數碼電台DJ瑪姬與51歲鄭敬基爆出忘年戀後，人氣飆升，爆料者一擁而上。昨日本報收到消息，指瑪姬出生日期是1982年10月12日，初戀拍拖至今的男友顏朗正身處上海任酒店拓展經理，但是瑪姬暗撻鄭敬基，並指瑪姬十幾歲開始跟男友多次分手又復合。<br>瑪姬昨日接受電話訪問時逐一澄清，她說：「我唔係82年，係83年，其實呢個從來都唔係秘密，我facebook班fans都有糾正，朋友都WhatsApp我話我着數咗，咁我唔會無端端出嚟澄清，我細咗3歲，好似煞有介事咁！」<br></p><p>稱單身逾兩年</p><p>有關初戀情人顏朗，瑪姬大方承認說：「佢係我18歲初戀情人，都12年前，唔夠一年就分開，當時佢喺美國讀書，暑假返嚟一個月，之後異地戀唔work，𠵱家仲係朋友，我已經單身兩年幾喇！」 <br>此外，瑪姬前晚與鄭敬基現身又一城出席電影《上帝之手》慈善首映禮暨「十大神蹟」畫展，鄭敬基對瑪姬處處維護，可惜伊人仍未動心，瑪姬婉拒說：「朋友唔會諗發展。」對於負面新聞如整容、借鄭敬基上位及是第三者，她淡定說：「得啖笑，冇發生過，會不攻自破。」在旁的鄭敬基即解畫說：「我未擔正過，紅館演唱會又未做過，係唔係講錯鄭中基呀？佢係電台DJ，係都係我借佢播多啲我嘅歌。」<br></p><p>爆有千萬物業</p><p>之後鄭敬基摸瑪姬的鼻和額頭，為她破解整容之說：「我對人哋整過容好敏感，我一睇就知，好似割雙眼皮、鼻窿收細咗，佢好難係假。真金不怕紅爐火，真嘅唔怕俾人摸。」又指瑪姬未過30歲已經擁有千萬物業，所以不明白為何指她是第三者。<br>同場的陳敏之被指跟已婚監製文偉鴻關係曖昧，指二人是「姦夫淫婦」，又有人為他們開設愛的網站，陳敏之不知是否得罪人，她說：「當然委屈，所以唔會擺喺心，做娛樂圈當娛樂，有時避免唔到，太假喇，自己都當係笑話。」<br>採訪、攝影：溫敏芝、非非</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>