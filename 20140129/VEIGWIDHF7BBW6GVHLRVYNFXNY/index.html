<html><header><meta charset="utf-8"><title>趁低息上車　炒樓要小心</title></header><body><h1>趁低息上車　炒樓要小心</h1><p>【樓市睇法】<br>港府雖然狂打樓市，惟本港亦連續四年蟬聯全球樓價最難負擔地區，要擁有一間蝸居，晉身樓奴行列亦非易事。眼見樓市持續亢奮，作為地產商的嘉華（173）主席呂志和亦未有「賣花讚花香」，認為樓價回穩，在低息環境下可考慮上車，若炒賣則要忍手。<br>現時樓市開始於高位回順，呂志和亦覺得合理，「樓市過往三幾年咁漲，應該要穩定返，繼續咁漲大家都受唔住。𠵱家穩定返落嚟，以前就太過瘋狂，兩、三年前升100%係唔啱嘅，𠵱家定返落嚟係正常。」<br>雖然樓價轉趨穩定，但呂志和認為現時入市炒樓風險仍高，未必有利可圖。相反儲夠首期的無樓一族，卻指可趁現時低息借錢上車，同時買入磚頭亦可抗通脹。「𠵱家有好處，利息平，你地買五、六百呎樓，可以借九成，都係有好處，假如真係投資就冇好處……始終通脹，銀紙貶值。」</p></body></html>