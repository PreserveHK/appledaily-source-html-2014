<html><header><meta charset="utf-8"><title>中環在線：強國版Openrice赴美上市 - 李華華</title></header><body><h1>中環在線：<br>強國版Openrice赴美上市 - 李華華</h1><p>本港Openrice越來越有江湖地位，但係管理層上月被問到幾時上市時依然話冇呢個計劃，反而強國版Openrice「大眾點評」就勇往直前。<br>彭博噚日引述消息人士所講，大眾點評已經委任投行摩根士丹利、高盛同埋德銀幫手，籌備去美國上市。<br>講起大眾點評，大家應該記得馬化騰旗下騰訊（700）今年2月宣佈入股呢間公司20%，其他股東包括Sequoia Capital同埋Lightspeed Venture。換言之，如果大眾點評成功上市、股價大升嘅話，騰訊又有機會大賺一筆。<br>大眾點評2003年喺上海創立，根據公司網站資料，截至今年第一季度，佢嘅每月活躍用戶數超過1億，收錄商戶數量超過1,000萬間，覆蓋全國2,300多個城市同埋美、日、法等其他國家。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>