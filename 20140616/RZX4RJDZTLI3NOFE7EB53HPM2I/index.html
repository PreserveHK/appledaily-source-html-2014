<html><header><meta charset="utf-8"><title>森巴嘉年華：巴西練波起飛腳</title></header><body><h1>森巴嘉年華：<br>巴西練波起飛腳</h1><p>巴西喺揭幕戰贏克羅地亞3:1，雖然過程中極具爭議性，但班球員都應該幾滿足，睇吓佢哋練波嘅神情就知道。揭幕戰梅開二度嘅尼馬（左）就更加風騷，喺巴西咁熱嘅環境下都戴住頂帽嚟練波嘅佢，練練吓波仲施展「飛毛腿」攻擊費特（右）。不過，尼馬都係同費特玩吓，因為佢鞋都冇着，攻擊性有限啦。從相片可見，呢班巴西球星心情都好好，個個都四萬咁口，包括揭幕戰擺老烏嘅馬些路，同疑似插水博到12碼嘅費特在內，好多球員都除晒砵練波，周二對墨西哥嘅賽事應該幾有信心。</p><p>【622公投 我撐普選】 毅行直播<br>流動版網頁:<br> http://622popvote.appledaily.com </p></body></html>