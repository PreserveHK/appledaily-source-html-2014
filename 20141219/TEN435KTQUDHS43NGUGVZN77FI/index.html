<html><header><meta charset="utf-8"><title>【跑道特色】A加3欄　後追好難</title></header><body><h1>【跑道特色】A加3欄　後追好難</h1><p>禮拜六沙田舉行七草三泥賽事，草地用A加3欄，呢條跑道一向利內叠前置，睇番一年之前，以上季12月21日同一移欄為例，當日就分別有「萬事盛」、「足智多謀」、「贏得」及「天時駿駒」一放到底，另有四駒守三至五位入直路建功，留得太後好難追，而外檔馬必須要夠快搶出切入才能克服劣勢。<br>今戰列陣馬中，六場「智者」三次角逐田草A加3欄均不勝有位，均速馬特別適合在此移欄發揮，雖然排13檔起步，以其前速只要夠快搶出切入仍可坐位望贏。<br>泥地方面，今季周六賽事舉行過四場泥地賽，頭馬「勁綵」、「輕彈錢笑」、「永得米」及「飛龍駒」都係守在前四位入直路建功，第三場「勁開心」、第八場「霸氣」及第九場「熱爆男」等擅跑泥地之前置馬可優先留意。</p></body></html>