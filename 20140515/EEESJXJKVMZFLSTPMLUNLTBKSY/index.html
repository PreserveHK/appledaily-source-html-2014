<html><header><meta charset="utf-8"><title>大煲皇大煲強：係我第一個將雞煲引入香港！</title></header><body><h1>大煲皇大煲強：係我第一個將雞煲引入香港！</h1><p>四大天王中，總認為最不合群的是大煲強，人人做小炒，他偏偏做雞煲、賣火鍋、開上海菜館。容哥曾直指：「大煲強以平價取勝，走嘅喺大眾化路線，你可以話佢做嘅嘢冇乜特色，但又真係俾佢殺出一條血路喎。」同意嗎？「香港人鍾意多花臣多選擇，長沙灣多數係老街坊，消費力唔高，我哋就做到多元化，大件夾抵食，除咗雞煲，火鍋湯底都有十幾款，仲有刺身、小食……」大煲強滔滔不絕。<br>雞煲原馳名於深圳向西村，近三四年才開始在港流行起來，原在長旺道的長盛，即大煲皇的前身，2002年已率先引入雞煲。「講起上嚟，我間火鍋店，係第一個將雞煲引入香港，以前來來（即來來重慶雞煲火鍋）都要專登向我哋取經，幾巴閉先得呀！」雞煲分乾和濕兩種，選用肥美走地雞，配大量辣椒乾、南乳及大葱等十多種汁料和配料炮製而成，你未試過？走寶了！</p><p>大煲皇煮廚<br>地址：長沙灣青山道155-181號天悅廣場地下CA6號舖</p></body></html>