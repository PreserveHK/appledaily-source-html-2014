<html><header><meta charset="utf-8"><title>黃定光認早知李慧玲是誰</title></header><body><h1>黃定光認早知李慧玲是誰</h1><p>【本報訊】在議事堂上吐出「不知李慧玲是誰」的立法會議員黃定光，被指在立法會上「講大話」。曾與李慧玲主持節目的郭志仁指，黃不可能不認識李慧玲，因為對方曾在一場飯局中對他說：「叫你拍檔唔好咁chur，有時唔好去得咁盡。」黃昨否認曾與郭飯局，但承認知道李慧玲是誰，指當時在議會的意思是「不認識」李，「李慧玲係邊個我係知，但知同識係兩回事，我夠知鄧小平啦，咁係咪鄧小平識得我先啦？」<br>立法會上周五討論是否以特權法調查商台解僱李慧玲一事，民建聯黃定光在會上指李慧玲是「小爬蟲」，之前不知道李慧玲是誰，「呀李慧玲係邊個，我當時真係唔知，呢啲咁嘅小爬蟲，點解要攞嚟立法會P&amp;P（特權法）咁大件事？吓？李慧玲係乜？我都唔知佢係乜！」<br>郭志仁昨早在《在晴朗的一天出發》上反駁黃定光不認識李慧玲之說，稱數年前曾與黃在上環二人飯局，其間黃對他說：「叫你拍檔唔好咁chur啦，有時唔好去得咁盡，要收斂吓㗎嘛。」曾與李合作主持《左右大局》的郭表示，他當時的「拍檔」只有李慧玲一人，故肯定黃定光指的人是李，批評黃於立法會上公然講大話可恥。</p><p>辯稱「知唔等於識」
</p><p>郭志仁及黃定光昨傍晚在商台節目《左右大局》中隔空「對質」，郭明確指出數年前曾與黃用膳，對方「好豪氣」，「嗌到成枱餸，翅呀，好深刻」。黃表示對飯局「完全無印象」，亦不認識郭，「郭先生尊容係點，完全冇印象，喺街上遇到都唔會認得」。黃又表示不明白為何外界會認為他用「小爬蟲」來形容李是無品和侮辱，認為只是形容詞一個。<br>對於郭指曾與李慧玲在2010年5月11日訪問他，談林彬死因，黃對自己當時談到「唔好將件事拉落左派嗰到」有記憶，但對李慧玲是主持沒印象。<br>黃其後接受本報查詢時強調「不認識」李，「李慧玲係邊個我係知，但知同識係兩回事，我夠知鄧小平啦，咁係咪鄧小平識得我先啦？」他否認自己講大話，「話我講大話，我一啲都冇講大話，如果唔係李慧玲出鏡多，過往我真係唔知佢尊容係點」。他解釋二人素未謀面，「根本唔識得佢，知唔等於識。」<br>他又重申不認識郭，「講到似層層，話我好豪，請食翅，冇乜理由咁豪啩，一般傳媒見面，大家工作餐㗎咋喎，仲話我one by one單獨（見面）就更加少，我同佢非親非故，有乜理由同佢單獨食飯？都不合情理」。他向記者解釋，所謂「相識」，是「見得多，你知我個名，我叫得出佢個名，咁咪叫識囉。」</p></body></html>