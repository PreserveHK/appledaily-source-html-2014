<html><header><meta charset="utf-8"><title>抑鬱江華開餐變大褸怪客</title></header><body><h1>抑鬱江華開餐變大褸怪客</h1><p>現年52歲、經常「劉華」上身的江華，近日傳因06年腰患致患上抑鬱症，他多年前曾透露因腰傷壓力擴至影響心理，並曾說：「醫生話我軟骨壓到神經線，足足有一年，我企唔到，坐唔落，簡直生不如死，我好驚，驚做唔到嘢屋企點算。」並聲稱曾見到已死去的人，雖然香港及內地均有找他拍劇，但他一直以「劇本唔啱」推掉。</p><p>隱居沙頭角</p><p>不過江華最近受訪時表示已康復，日前還做柴可夫陪老婆麥潔文出席張國榮音樂會紀念騷，神態自若。但江華有時行徑確實有點古怪，昨日有讀者爆料，早前曾目擊江華與老婆及數名友人在圓方食晚飯，姍姍來遲的江華似乎好肚餓，不時低頭進食；由於友人是用普通話對話，國語麻麻的江華甚少交談，外交工作全交由太太負責。而當天天氣已回暖，而且室內開了暖氣，身旁友人均穿薄衣、甚至短袖衫，但江華由始至終都堅持穿上厚厚的絨褸、帽子及頸巾，十足嚴冬一樣，與其他人格格不入。</p><p>五年無拍劇，江華最後一部參與的劇集是在09年中港合資的《跟紅頂白大三元》，之後便退隱娛樂圈，一家四口開支，主要靠老婆麥潔文教唱歌扛起；由風光時擁元朗加州花園獨立屋和北角雲景台兩個物業，蝕賣後，最近搬到僅以月租七千元的沙頭角村屋居住，有鄰居表示他平時好cool，很少與人打招呼，被問為可搬到咁遠？他不失幽默回應：「窮吖嘛，冇錢住啲豪宅，咪搬嚟沙頭角囉！」記者昨日致電江華未有回覆，而麥潔文接通手機後表示揸車中後掛線，但之後沒有再接聽電話。<br>採訪：嵐山</p></body></html>