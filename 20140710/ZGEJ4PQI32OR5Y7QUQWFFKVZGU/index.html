<html><header><meta charset="utf-8"><title>落場「頂癮」更健康</title></header><body><h1>落場「頂癮」更健康</h1><p>【醫生教路】<br>本身為足球迷的精神科專科醫生陳仲謀，也會觀看心水球賽，但卻甚少捱夜睇波，除非翌日放假。他同時為兩隊足球隊的隊長，平均每星期都會落場踢波一次，如「足球癮」發作，更會一周踢兩日波。<br>他表示，今年世界盃賽事均在香港時間凌晨舉行，故不敢太投入睇波，以免打亂正常的睡眠規律，影響日間工作。較早前初賽時的比賽如在凌晨12時開波，他會看半場比賽，約於凌晨1時入睡，待早上才查看比賽結果，或之後再回顧精華片段。<br></p><p>「唔happy好易病」
</p><p>「世界盃係四年一度嘅盛事，人要happy，唔happy就好易病。有時都可以破例吓。所以翌日唔使返工，我都會睇足一場賽事，第二朝瞓晏啲。」他說，踢波超過50年，世界盃由球王比利年代開始睇。現時仍擔任兩隊足球隊的隊長，其中一隊是醫學會足球隊，另一隊是為推廣精神健康組成的球隊「活力之源」。<br> 《蘋果》記者</p></body></html>