<html><header><meta charset="utf-8"><title>林新強：共產黨好偉大</title></header><body><h1>林新強：共產黨好偉大</h1><p>【本報訊】律師會會長林新強為一國兩制白皮書護航，認同法官愛國無問題，不影響司法獨立，遭法律界炮轟，質疑他無視司法獨立重要性，有律師正尋求50名律師會會員聯署，要求召開會員大會質詢林新強。林新強昨再談及「愛國愛黨」問題，直言：「我覺得共產黨係好偉大，因為佢係將我哋個國家帶領到一個新紀元，我係好欣賞佢哋」。</p><p>律師尋求會員聯署質詢林</p><p>律師會憲制及人權事務委員會委員任建峰昨接受《壹錘定音》訪問時，斥林新強前日的言論「幾乎每一樣都係一派胡言」，直言如林新強以個人律師身份發言，並非以律師會會長身份，「大家根本唔會咁重視」。<br>任建峰說，希望獲得會內50個律師聯署，交理事會後召開會員大會，討論應否要求林新強撤回言論，及會否對林新強作出不信任投票。<br>林新強昨日接受香港電台節目《中國點點點》訪問，不願再回應有關白皮書的問題，稱「我唔係搞政治嘅，我哋係法律人」。面對律師會會員的批評，被指護航白皮書言論不代表律師會，林新強說：「我哋有9,000個會員，我相信好難個個會員睇嘢都一致，所以我哋理事會有我哋理事會睇嘢嘅方式。」林新強更表示「我就係代表香港律師會，我講任何嘢都係代表律師會」。<br>至於為何律師會沒有發出轄下憲制委員會草擬的聲明，回應白皮書，林表示，「律師會如果出咗聲明，就有聲明，冇出聲明就冇聲明，我哋內部運作係點樣？呢個係唔對外公開」。<br>至於法官須愛國不影響司法獨立的說法，林新強昨沒有再解釋，表示愛國是出自內心、很抽象，難以定義。<br>林於前日的記者會上，稱目前沒有法律文件指效忠等於愛國，「但係呢個定義遲早都要喺法律上一定要定到出嚟。」他昨日受訪時強調，「我從來都冇講過係要將愛國愛港呢樣嘢做一個法律定義，係冇嘅，千祈唔好聽𠵱家坊間嗰啲人講，你最好聽清楚噚日我整個同傳媒說話嘅過程」。<br>節目主持人問他是否愛共產黨，林新強說：「呢個比較敏感嘅問題，我唔會去答你呢個問題。我覺得共產黨係好偉大，因為佢係將我哋個國家帶領到一個新紀元，我係好欣賞佢哋。」</p><p>【622公投　我撐普選】 毅行直播<br>流動版網頁︰ http://622popvote.appledaily.com <br></p></body></html>