<html><header><meta charset="utf-8"><title>隔牆有耳：「梁逸峰」反欺凌自白 - 李八方</title></header><body><h1>隔牆有耳：<br>「梁逸峰」反欺凌自白 - 李八方</h1><p>憑兩首古詩、古詞走紅嘅中學朗誦冠軍梁逸峰，日前喺facebook出現咗個人專頁，疑似係梁同學自白，上載咗300幾字嘅「個人」感想，話自己「一切安好，不用擔心」，又話「希望高登的朋友們不要進行網絡欺凌」。<br>梁逸峰專頁上周五（10日）成立，原以惡搞圖「大朗誦家」（圖）做封面。佢話朗誦片被網絡熱傳，已到咗「有華人的地方，就知梁同學」。佢對於朗誦文化、香港教育制度同政府一樣「沒有IC」（no eye see，冇眼睇）。佢話自己喺香港電台表演朗誦之外，仲希望喺「香港電視，代表香港，表演朗誦，為香港爭光」。高登仔呢輪惡搞梁逸峰短片越嚟越多，佢希望巴打、絲打唔好網絡欺凌喎，平時見到好多反特首嘅帖「很討厭！」，佢都有讚吓高登仔二次創作佢條片，水準超高，所以「梁同學」支持創作，反對網絡23條。但係呢個專頁，真係好假，似係惡搞囉。<br>浸大語文中心副教授胡燕青前日都喺fb撐梁同學，佢話「我其實喜歡梁同學，他很出色。只是認為他的老師教錯了」。胡老師話唔識梁同學，只係同情佢，仲呼籲同學仔參加浸大獅子山詩歌朗誦會，了解吓正確嘅語言美學。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>