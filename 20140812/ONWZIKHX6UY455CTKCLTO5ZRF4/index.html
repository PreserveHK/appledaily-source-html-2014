<html><header><meta charset="utf-8"><title>樂香園：國產保衛戰 - 海迪</title></header><body><h1>樂香園：國產保衛戰 - 海迪</h1><p>N年前，中國國產汽車剛冒起時，唔少外國廠商非常擔心，據講他們最常問的問題係：「究竟中國有冇可能用很低成本生產到一輛具足夠競爭力的汽車？」不過唔使幾年，呢個問題已經冇人再問。外國品牌佔內地汽車市場約三分之二，隨着內地居民收入不斷提升，分析相信有關比重會繼續增加。<br>唔知係咪外國車廠在中國太好賺的關係，近日發改委又出動，指進口車零件太貴，涉嫌操控價格。當局隨即搜Benz上海的office，逼到Audi、BMW自動減價。有券商指出，部份進口車的top-end model，7月至今售價已下調超過一成。現時幾個主要外國品牌，在內地都有合營車廠，JV（暫時）唔受調查影響，要轉身都總算有buffer。不過，反壟斷的罰款仍然相當可怕──罰則為前一年營業額的1%至10%。你以為減價求情，就可以輕判？去年被查的合生元（1112）雖一早認錯，但都罰咗6%。<br>政府打壓外國車係損人不利己。外國車被迫減價，國產車咪仲多咗競爭？加上打貪，仲鼓勵名車去減價？阿爺有時為咗耀武揚威，真係唔使講道理。<br><br>海迪</p></body></html>