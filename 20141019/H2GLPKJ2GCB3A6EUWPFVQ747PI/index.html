<html><header><meta charset="utf-8"><title>趣BLOGBLOG：我們不孤單 - 股榮</title></header><body><h1>趣BLOGBLOG：我們不孤單 - 股榮</h1><p>佔領運動發展至今，港股三周跌了約600點（2.8%），同一時間，美股及德國股市跌了4.3%及6.8%，想請教雷鼎鳴教授，究竟是港人輸了？還是賺了？按板塊分析，以為最傷的零售股未致太差，周大福（1929）更逆市上升。新盤長賣長有，地產股僅跟指數下跌。撇除細價股及莊家殼股外，跌得較慘的有TVB（511）及壹傳媒（282），前者跌6.8%，後者挫15.6%。<br>曾經有人問過，當一隻股份遇上壞消息，如何判斷是危或是機？最簡單方法是睇這間公司究竟是出了甚麼問題，是內部原因？抑或外在因素？前者如果未能解決，將成敗走關鍵。至於後者，如屬一次性事件，股價在一段時間後，料重返昔日水位。在此先作利申，本身沒持有兩間公司股份，誠如某君所言，我又唔係肥佬黎或陳國強心裏條蟲，點知股價會點啊。<br>壹傳媒為《蘋果日報》母公司，報館近日被黑勢力圍堵、網絡被黑客肆意攻擊，務求令紙出唔到、網上唔到。股榮踏入《蘋果》第九個年頭，被抽廣告司空見慣，卻未曾見過有中外傳媒機構，被人圍堵癱瘓以至妨礙出版。由上周六晚開始，數百名大媽連同懷疑黑暗勢力，每晚到《蘋果》樓下圍堵，不惜斥資百萬元計維穩費，務求妨礙出版，背後的訊息太明顯了，就是怕《蘋果》講出事實的真相。</p><p>不贊同觀點　也要捍衞發言權</p><p>股價跌是否關圍堵事？不得而知，但有一樣更重要的，是公司的團結及士氣，是我未曾見過的高漲。各部組同事，記者、編輯、美術、sales甚至OL等等，做了十多個鐘自身崗位，甘願留守至深夜。甚至已離開的眾多舊同事，午夜放了工，也搭的士趕回來打氣支持。大家守住的，不單是《蘋果》，而是作為傳媒一分子謹守的信念。<br>我相信每個記者，包括我自己，心裏都有團火，希望做到獨家、爆大鑊。爆大鑊可遇不可求。塵世間最痛苦的事，莫過於影到條好片卻被剪到體無完膚、寫了篇勁文卻淪為簡訊。作為記者，文稿被抽或大刪，當然唔好受，但如果有道理，刪完都妥你。面對部份傳媒自我審查、政治歸邊，香港已一步步「新華社化」，梁振英被揭收取5,000萬元翌日，更多的報章卻為CY辯護，指收錢冇問題。這正正就是香港傳媒最大的問題，大家醒覺嗎！<br>fb見到舊同事Teresa打氣的聲音，文中有五句借來一用作分享： <br>政治立場，你可以唔認同蘋果；<br>標奇立異，你可以唔認同蘋果；<br>譁眾取寵，你可以唔認同蘋果。<br>但你不得不認同，當下嘅報紙，實際只得番「一份」，你諗真吓，仲有邊份敢講啲上面唔啱聽嘅說話？法國十八世紀哲學家伏爾泰有一句名言：「我不贊同你的觀點，但我會誓死捍衞你發言的權利。」你可以唔睇蘋果，但唔可以冇得買蘋果！<br>P.S.今個星期，由建制派身上，我領悟到「人至賤則無敵」的真諦。問警察打人點睇，「Sorry太黑睇唔到」；遮係攻擊武器，因為黃飛鴻用來打奸人堅；CY收5,000萬元，連調查也懶得過問，否決罷了。原來厚顏、荒謬、無恥的人是世上最強的人。<br><br>股榮<br> http://www.facebook.com/stockwing1 </p></body></html>