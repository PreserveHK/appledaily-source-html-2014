<html><header><meta charset="utf-8"><title>隔牆有耳：陳婉嫻為卿姐抱不平 - 李八方</title></header><body><h1>隔牆有耳：<br>陳婉嫻為卿姐抱不平 - 李八方</h1><p>民主黨主席劉慧卿突然被「老左」、前港區人大代表吳康民點名角逐特首，唔少人都覺得係「死亡之吻」，就連工聯會陳婉嫻都係咁話。嫻姐噚日接受卿姐訪問，笑笑口話康民叔呢番話「可能累咗你（劉）」，相信卿姐會招嚟泛民激進派攻擊。佢仲為卿姐抱不平，舉例指上周六立法會政制事務委員會公聽會，聽到有人狠批民主黨時都好想出聲，因為覺得咁樣「逼到好盡」嘅做法不利討論，估唔到嫻姐原來咁錫卿姐。咁另一位阿姐林鄭月娥，嫻姐又點睇？佢話覺得呢次政改諮詢，開局無疑係比想像中好，仲撐應該無分派別一視同仁入閘。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>