<html><header><meta charset="utf-8"><title>馮仁昭四圍超：雯女騷頸否認患癌 - 馮仁昭</title></header><body><h1>馮仁昭四圍超：雯女騷頸否認患癌 - 馮仁昭</h1><p>鄧萃雯噚日喺鰂魚涌出席義工計劃講座，有雜誌話雯女患淋巴癌，佢話：「假㗎，消息傳出初時好多人打嚟話介紹醫生畀我，本來好嬲，但睇完聖經為佢哋祈禱。」傳聞中仲話雯女頸有手術疤痕，佢即刻展示頸部話：「冇疤痕，嗰條係樹葉，曬太陽時留低。」佢話今年工作會減產，抽身參與多啲義工工作，尤其係自閉同弱智兒童援助。<br>撰文：馮仁昭</p></body></html>