<html><header><meta charset="utf-8"><title>迎頭撼寶馬　車頭全毀傅嘉莉撞車傷肩驚到喊</title></header><body><h1>迎頭撼寶馬　車頭全毀<br>傅嘉莉撞車傷肩驚到喊</h1><p>傅嘉莉（Kelly）前日在淺水灣遇上交通意外，本報收到消息她乘坐一架80多萬的平治新車，與一架紅色寶馬房車相撞，兩車相撞車頭嚴重損毀。現場所見平治右邊車頭幾乎全毀，前座兩個安全氣袋都彈出。由於兩車相撞位置攔在路中心，結果導致該處交通大擠塞，黃泥涌峽道與香島道更全線封閉，Kelly亦因撞傷入了醫院照X光留院觀察。<br>Kelly前晚在醫院接受訪問，她仍然驚魂未定，並透露自己也有受傷：「因撞車時氣袋爆出，同被安全帶勒住胸口，應該震傷同整瘀右膊、手臂、手腕幾個位，𠵱家等緊醫生報告。」</p><p>氣袋爆咗出晒煙</p><p>Kelly透露因打算買車代步，故找了有揸開平治多年經驗的女性友人陪同試車，車行的經紀也在車內。事發時其女性友人在幫她試車，而她則坐在司機位隔籬，結果朋友受傷留醫，她說：「我哋由銅鑼灣出發，之後上山路入淺水灣，可能架車馬力大，初段唔熟悉，我哋落山轉咗彎，切線撞到對面架車，氣袋都爆咗出嚟，出晒煙，地下仲有水流出，架車應該total loss，我自己即刻落車，幫女朋友開車門。」<br>問到Kelly有否擔心賠償問題，她說：「人命係第一位，第一次感受到驚到企唔穩，坐的士嚟醫院都喊，同埋都擔心我朋友，因為車行有保險之外，索償都係關司機嘅事。」Kelly昨日已出院回家休息，記者致電問候她的傷勢，她說：「啲骨冇事，但肌肉就有扭傷。」<br>採訪、攝影：徐錦池、潘冠恩</p><p>【壹錘佔中】8月31日　5pm直播<br>壹錘定音:  http://hammerout.hk <br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>