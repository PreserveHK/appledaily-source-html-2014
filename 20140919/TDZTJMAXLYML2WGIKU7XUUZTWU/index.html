<html><header><meta charset="utf-8"><title>中環迷你裙：可樂憑絕橋破頂 - Samantha</title></header><body><h1>中環迷你裙：可樂憑絕橋破頂 - Samantha</h1><p>「現在開始我們就是一分鐘的朋友，這是事實，你改變不了，因為已經過去了。」當年，哥哥呢番話，令身邊一眾姊妹們多麼渴求有支裝可樂在手，期待在士多舖遇見一個擁有Jude Law眼神的男孩，十幾年過去，向來對身形有要求的Samantha，可樂大部份時間都是碰不得，直至最近，隔籬組美女上司收到一罐「獨家」的可樂，印有自家名的可樂罐引來哄動，自此各人在七仔上演尋親記，投進這個share a coke活動中。<br>可樂爆炸性增長已成過去，負評近年倒不少，紅罐可樂又話致肥，黑罐可樂又話加速衰老現皺紋，大陸有個29歲男仔可樂當水飲仲話會嚟「大姨媽」，試問誰敢以身試膽？《Huffington Post》一份報告指，最沉迷有氣飲料的美國人，1998年每位年耗54加侖梳打，跌到舊年僅耗39加侖，業績好比拉牛上樹，可口可樂預料全年業績，無論營業額和純利僅觸及盈利下限，其實最不能忽視的是其軟實力。<br>喺強國叫做「昵稱瓶」的全球性campaign已推至70多個國家，家陣出埋的「歌詞瓶」，更刺激上季中國區汽水業務增長達10%，業績唔太靚仔，但可樂勝在識做，開闊口袋，增加派息予股東，加埋今年幾十億美金的回購少不了，令投資者留在原座，一旦再有創世傑作，股價分分鐘創新高！<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>