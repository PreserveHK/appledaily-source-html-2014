<html><header><meta charset="utf-8"><title>求驗客手記： 細哨大貪投土超hold住</title></header><body><h1>求驗客手記： <br>細哨大貪投土超hold住</h1><p>
</p><p>「細哨」朗拿甸奴（圖）轉會土耳其比錫達斯嘅傳聞，講咗都有一段時間，但到𠵱家都未成事，唔通係同佢要求多多列咗10大條件有關？據講比錫達斯開出一份年薪有成600萬歐元嘅兩年半合約，嚟斟自由身嘅細哨，老實講對一位快將34歲嘅老將嚟講真係算係咁，不過細哨就一於獅子再開大口。喺10大條件裏面，細哨要求球會每年提供7張機票畀佢全家返巴西、承擔晒一切生活雜費，連所有冠軍獎金要派幾多畀佢都列明晒，唔知佢係咪仲當自己係05年贏晒世界同歐洲足球先生嗰陣嘅朗拿甸奴呢？</p><p>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>