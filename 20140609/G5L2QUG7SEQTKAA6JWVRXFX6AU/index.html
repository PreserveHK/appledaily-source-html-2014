<html><header><meta charset="utf-8"><title>安仔亡兄後珍惜Sammi同行</title></header><body><h1>安仔亡兄後珍惜Sammi同行</h1><p>許志安、甄子丹、陳寶珠帶同兒子楊天經及媳婦現身沙田馬場的太子珠寶鐘錶精英盃的活動。安仔日前帶同Sammi到七哥的葬禮，被發現Sammi以弟婦之名的花籃證明已婚，他表示：「呢個問題係關於兩家人之間嘅關係，都係一個所謂嘅認定，我哋商量之後，送畀哥哥花牌想佢開心同欣慰，係對佢尊敬。」記者直接問他二人是否已註冊，他迴避：「講咗好多年。」安仔透露現在心情：「每個人人生都要面對呢啲嘢，係人生一部份係悲傷中搵平靜，佢喺身邊支持，俾我感受好大，同我同行感覺好緊要，更加認定可以攜手到老。」此外，吳孟達透露休息九個月醫治心臟衰竭：「每日要食藥同限水，唔可以飲多過900cc水，𠵱家馬季完會返馬來西亞同新加坡休息，𠵱家都係得閒打麻將，千祈唔好截我糊。」<br>採訪：林嘉慈<br>攝影：陳順禎</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp </p></body></html>