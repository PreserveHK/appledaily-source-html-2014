<html><header><meta charset="utf-8"><title>林師傑一腳踏幾船鄧穎芝捉姦在車　怒斬情絲</title></header><body><h1>林師傑一腳踏幾船<br>鄧穎芝捉姦在車　怒斬情絲</h1><p>在處境劇扮乖仔「木偶哥」的林師傑（Auston），上月宣佈和女友鄧穎芝（Vangie）分手，昨日有消息指Auston偷食𡃁模小三Gwen，上月兩人竟在西貢玩車震，怎知被女友Vangie即場捉姦，結果Vangie怒撇負心男，成功「坐正」的Gwen更在社交網大晒情侶𠼦，以勝利姿態向Vangie挑機。<br>飽受情傷的Vangie，於上月尾在facebook貼彭順偷食的新聞並留言：「商場攬啜好少嘢啫，相比起嗰個人偷食半夜揸架車去荒山野嶺同個女仔喺後座唔知做咩差幾皮！」難怪有揣測車震的女主角是Gwen，不過，據Vangie閨蜜昨日向本報爆料，其實車震小三另有其人，對方是一名圈外女子，樣子不像香港人，花弗Auston一腳踏幾船，於車震發生數日後死性不改，竟又再偷食搭上𡃁模Gwen，令Vangie忍無可忍斬情絲。</p><p>分手不是朋友
</p><p>昨日本報致電Vangie求證，身在美國進修唱歌和跳舞的她說：「我哋已經分咗手，對呢件事我冇任何回應，過去咗唔想提，多謝大家關心，希望大家畀番啲空間我同Auston。」問是否捉姦在車？她拒答：「或者你問番佢，我唔想再喺呢件事上做任何回應。」問與Auston是否再見不是朋友？她避答：「現階段想做好自己嘢，遲啲先算。」是否認識Gwen？她說：「唔識嗰個女仔，之前喺澳門睇演唱會見過一次，Auston都喺度。」現時Auston已在Facebook unfriend Vangie，昨晚他以短訊回覆不回應，同時，他又在網上借劇集角色名留言自嘲：「上官飛，你今天又得罪了誰被打了...」<br>採訪：皓騫</p><p>【我撐公投】毅行直播<br>網頁:  http://622popvote.appledaily.com  </p></body></html>