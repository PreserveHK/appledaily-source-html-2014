<html><header><meta charset="utf-8"><title>89歲羅艷卿　返港搵麻雀腳</title></header><body><h1>89歲羅艷卿　返港搵麻雀腳</h1><p>年底便90歲的粵劇前輩、有「美艷親王」之稱的羅艷卿昨晚與譚倩紅、吳君麗及陳好逑等出席在尖沙嘴一酒樓舉行，名為「香港粵樂曲藝總會周年紀念」的晚會兼就職典禮。<br>近年回流香港居住的羅艷卿身體仍然非常健康，在粵語片時期她拍過不少經典電影，如《十兄弟》、《醉打金枝》、《夜光杯》等片，她昨表示自從大哥在美國離世後就返港，她接受訪問時說：「返香港可以多啲見朋友同麻雀腳，年紀大唔唱戲嘞，都冇聲氣。」<br>羅艷卿表示保持健康的秘訣是少肉及晚餐吃少點，農曆9月就屆90歲的羅艷卿笑言不會大搞，心願是世界和平人人有工開。雖然膝下沒有子女，但大哥遺下一班姨甥孫所以不愁寂寞，稍後會出席後輩龍劍笙的表演。</p><p>譚倩紅唔接戲
</p><p>曲藝總會主席由馬壇前輩董驃的遺孀楊麗紅的擔任主席，她表示白雪仙（仙姐）近年深居簡出所以沒有到場，她說：「仙姐雖然冇嚟，不過佢嘅任白慈善基金對我哋個會都好支持，仲捐咗10萬畀我哋。」她透露曲藝總會其實早在多年前成立，不過要到去年才正式註冊。人稱「容姨」的譚倩紅表示近年已沒有再在幕前演出，她說：「冇戲癮啦，有都過晒，之前電視台有搵過我，因為怕辛苦同懶所以都冇接嘞。我唔怕悶，得閒會去唱吓曲、登吓台，9月又會去澳洲登台順又便去玩吓。」<br>採訪：溫敏芝<br>攝影：陳俊強</p></body></html>