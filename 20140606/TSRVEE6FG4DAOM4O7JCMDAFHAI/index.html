<html><header><meta charset="utf-8"><title>Eric男人老狗玩波波</title></header><body><h1>Eric男人老狗玩波波</h1><p>郭偉亮（Eric）將於7月在紅館舉行三場「我最喜愛Eric Kwok音樂會」，激似羅拔唐尼（Robert Downey Jr.）的Eric，除了繼續扮鐵甲奇俠（Iron Man），原來密謀帶同三隻愛犬踏舞台，為老婆葉佩雯（Grace）送驚喜。日前Eric帶愛犬到北角狗公園，會合替不少藝人、名人訓練犬隻的星級訓犬師Ben，但當日天氣悶熱，Eric與愛犬只能在烈日下接受半個鐘訓練便要離開，以免人狗齊齊中暑。</p><p>訓練闖紅館</p><p>當日約下午4時，Eric完成工作，即坐保母車飛奔回家接兩隻高地白嗲利愛犬Toro和Nana，再直駛北角狗公園，Eric先從一個大袋拿出足球與愛犬玩掟波，一輪熱身後，訓犬師Ben向Eric作出指導，Eric隨即向兩愛犬發出sit指令，兩犬亦十分聽話，聽到指令便排排坐，然後見Eric多次練習將愛犬抱起擁入懷的動作，雖然動作簡單，但Eric也連環練習了幾次，最終大汗叠細汗，他又急急拿出水樽讓愛犬喝水，自己則用毛巾抹抹汗便算。</p><p>Eric與愛犬逗留了半個小時左右便離開，臨走時更與訓犬師握手道別。事後致電Eric，問他是否會帶愛犬到紅館，他承認有這個構思，他說：「屋企有三隻狗，有一隻已經14歲，想同佢哋喺個台升上嚟嚇吓佢哋阿媽（Grace），唔會練乜嘢高難度動作，只係想畀個驚喜Grace。」<br>採訪：小文　<br>攝影：葉君海</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>