<html><header><meta charset="utf-8"><title>異動空間：同仁堂國藥，追 - 魏力</title></header><body><h1>異動空間：同仁堂國藥，追 - 魏力</h1><p>大市停滯不前，中期業績理想、防守性又高的醫藥股成為炒作焦點。揀藥股可從三方面着手：盈利增長、產品獨特性、品牌效應，同仁堂國藥（8138）三者兼備，可追！<br>去年由同仁堂科技（1666）分拆上市的同仁堂國藥，掛牌以來業績持續亮麗，去年上下半年分別賺9,346萬及1.26億元，同比增長35%。今年上半年，公司繼續交到數，純利1.44億元，按年增長50%。毛利率維持七成，經營現金流1.2億元，按年大增98%；總現金5.16億，扣晒所有負債，淨現金3.9億元，底子相當不俗。<br>本港中藥股不多，擁有「同仁堂」此等金漆招牌的公司，前景睇高幾線。目前收入逾95%來自批發及分銷中藥產品，中醫服務只佔約4%，未來將於本港拓展中醫養生保健中心，人口老化日益惡化，呢盤生意潛力極大。值得一提，中期業績內，公司將業務目標及進展逐一列出，連「中醫養生保健中心已進入裝修階段」亦說明，可見透明度之高，唔會吹水後冇咗件事，買得安心。假設下半年較上半年多賺一成，全年純利3億元，預測PE約29倍，計及行業龍頭、品牌溢價等因素，不算貴，首站可先睇12蚊。</p><p>魏力<br> http://www.facebook.com/2012jason </p></body></html>