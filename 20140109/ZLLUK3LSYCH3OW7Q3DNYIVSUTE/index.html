<html><header><meta charset="utf-8"><title>西盃攻略：捧皇馬[-2]唔辛苦 - 牽牛</title></header><body><h1>西盃攻略：捧皇馬[-2]唔辛苦 - 牽牛</h1><p>皇家馬德里於西班牙盃16強首回合出擊，主場面對奧沙辛拿；皇馬連續兩場主場，省卻舟車勞頓，加上一眾年青好手也極具質素，可望一報聯賽首循環失分之恥，大炒奧軍確保出線權，「讓球主客和」熱捧「主勝」。（球賽編號：星期四4；now632台明日4:30am直播）</p><p>皇馬周一聯賽3:0輕取切爾達，總算有好開始，基斯坦奴朗拿度（C朗）梅開二度，狀態保持勇銳，雖然休息時間較奧沙辛拿少一天，但皇馬班底當然較奧軍雄厚；以上圈所見，艾斯高、迪馬利亞等球隊二線主力固然披甲，一對西班牙新星謝斯洛迪古斯及艾華路莫拉達亦派上用場。</p><p>奧軍作客失波多
</p><p>其中謝斯洛迪古斯上仗聯賽對切爾達，已交出助攻，予賓施馬先開紀錄，艾華路莫拉達也受英超阿仙奴青睞（見另文），今仗也有演身價動機，「銀河艦隊」除基迪拉及華拉尼一對長期傷兵，基本上可「夫添」上陣，以主場9連勝氣勢，為怕夜長夢多，必趁首回合盡力大數，肯定8強出線權。<br>奧沙辛拿近況不錯，連同盃賽已5戰不敗，包括上月中聯賽主場2:2賽和皇馬；但由門將安達斯費南迪斯、後衞阿利巴斯等領導的防線並不穩陣，特別是作客，今季連同聯賽10戰，只得兩場比賽能保清白身，上圈西盃作客馬拉加，也只能在落後3球下意外逼和3:3。<br>奧沙辛拿戰力與皇馬差天共地，近季作客巴拿比奴球場凶多吉少，近6次全輸，更有輸1:7的差勁戰績，球隊目標也以護級為主，戰意不及上屆西盃亞軍皇馬鮮明，縱[+2]也不值博。<br>賽制：西班牙盃16強採主客兩回合制，並設作客入球優惠。文：牽牛</p><p>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>