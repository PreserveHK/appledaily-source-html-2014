<html><header><meta charset="utf-8"><title>與邵逸夫相隔五分鐘離世何偉龍病逝</title></header><body><h1>與邵逸夫相隔五分鐘離世<br>何偉龍病逝</h1><p>在無綫處境劇《城市故事》飾演無良地產公司老闆蘇忠的何偉龍， 昨日在舊老闆六叔邵逸夫離世後的5分鐘，也因病逝世，終年58歲，何偉龍生前創辦的團劇團，於早上10時在官方facebook網頁內公佈何偉龍於早上7時離世。</p><p>天經腦海空白</p><p>何偉龍一生致力發展和演出舞台劇，最後演出的劇目是上月舉行的《長髮幽靈》，有份演出的邵音音昨日接到何偉龍和邵逸夫的死訊後，即哀傷發微博，之後再悼念何偉龍說：「永別了，巨龍，一路走好。」記者昨午致電邵音音，她說：「我冇心情講，今朝7點收工接到消息，一直喊到𠵱家。」<br>楊天經也有份演出《長》劇，昨日在電話中說：「我今朝知道呢件事，好突然、接受唔到腦海一片空白，何生嘅學生同演員收到消息之後，即刻趕去醫院見佢最後一面。聽講何生個樣都安詳，我同佢啲屋企人唔係好熟，希望可以藉住呢度問候佢一聲，我都有同啲演員講，有需要可以幫手。」</p><p>跟何偉龍相處過，天經讚不絕口說：「做舞台劇嗰陣，佢試過喺屋企跌親，整到塊面瘀咗，不過入咗醫院照完X光，即刻趕出嚟做騷，喺觀眾同演員面前，會撐到底，唔想我哋睇到佢唔舒服一面。何生係一個好有責任心、又好盡責，乜都攬晒上身嘅人。」</p><p>歐錦棠讚魄力</p><p>歐錦棠昨日在電話中說：「何Sir對話劇界好有貢獻，佢人緣好好，桃李滿門，培育咗好多人才，我知佢近十年身體好大變化，但佢都排到戲，大家就好安心，冇諗到突然走咗，真係好愕然，好傷心。我敢講冇人夠何Sir喺舞台咁有魄力，佢好值得人學習，香港人性格就係咁。」<br>詹瑞文是何偉龍的學生，他說：「都係朋友通知我，聽啲朋友話係病，真係好可惜，雖然我哋好少交流，但佢係一個好熱情嘅人。」蔡瀚億（BabyJohn）在電話中說：「我好鍾意睇佢演舞台劇，我知佢有重病，身邊朋友都勸佢要休息，但佢仍堅持要繼續演出，冇因為病影響表現，呢份執着好值得我學習。」此外，在《城市故事》合作過的梁思浩，透過WhatsApp哀悼何偉龍願一路好走！<br>採訪：何慧斯、比華利</p><p>話你話：藝術貢獻備受肯定</p><p>因為蘇忠一角而為人熟識的何偉龍，本身是舞台劇愛好者，導演作品超過150部，演出劇目多不勝數，他於87年創辦灣仔劇團，2008年易名為團劇團。在94年，何偉龍獲香港戲劇協會頒發「十年傑出成就獎」、01年獲協會頒發最佳導演獎、09年奪最佳男主角獎、06年獲特區政府頒授「民政事務局局長嘉許獎」，表揚他在業界的貢獻，09年香港藝術發展局更頒發「年度最佳藝術家獎」給他 。<br>但近年何偉龍的身體狀況令人擔心，他因糖尿病引致腎衰竭，長期服類固醇令身體水腫，走起路來一拐一拐需要用枴杖。雙眼因白內障動過八次手術，右眼受細菌感染，淚水會不自覺地流出來，不過他仍未有放棄創作，最後演出作品是《長髮幽靈》。</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>