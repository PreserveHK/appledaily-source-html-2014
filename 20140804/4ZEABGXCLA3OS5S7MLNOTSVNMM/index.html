<html><header><meta charset="utf-8"><title>被指背夫同思捷雨中錫錫萬綺雯：不想多解釋</title></header><body><h1>被指背夫同思捷雨中錫錫<br>萬綺雯：不想多解釋</h1><p>萬綺雯(蚊蚊)昨日同李思捷雙雙成為封面人物，影到兩人疑似雨夜咀嘴，其間李思捷更搭住萬綺雯(蚊蚊)香肩雨中漫步，不時耳語。雖則張相都有機會係蚊蚊擰轉頭向後面，咁啱個位令人生錯覺，但係兩人嘅行為，好似有點超越一般朋友嘅動作。<br><br>有內地媒體搵過蚊蚊求證，佢就解釋當晚除咗自己同李思捷之外，同場仲有幾個朋友。蚊蚊話：「這是一場普通的朋友聚會，還有其他朋友在現場，沒想到會被人編故事。」<br><br>但係當問相中見到蚊蚊同李思捷狀甚親熱，蚊蚊卻未有多作說明，只係暗示係「借位」：「這個我不想多解釋，在場其他朋友知道是甚麼回事，拍這個照片的人也知道事實是怎樣的，這些手法業內用過不少，不新鮮。」蚊蚊又話自己睇到報道都唔開心，不過老公陳十三對佢就絕對信任。</p></body></html>