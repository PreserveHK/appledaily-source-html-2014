<html><header><meta charset="utf-8"><title>趣趣地：梳爾入魔跳草裙舞</title></header><body><h1>趣趣地：<br>梳爾入魔跳草裙舞</h1><p>曼聯怒炒莫耶斯後，接任領隊人選「禾雀亂飛」，有傳雲高爾、安察洛堤等，不過費Sir就力撐傑斯坐正，人心惶惶。據報，已經同曼聯有轉會協議嘅修咸頓左閘勞基梳爾（圖），都想hold住呢個高達3,000萬鎊嘅交易，睇吓邊個係最終接任人先。不過，勞基梳爾𠵱家19歲都未到，好心就唔好扮大牌住，一吓玩大咗，曼聯唔簽佢，就真係見財化水。</p></body></html>