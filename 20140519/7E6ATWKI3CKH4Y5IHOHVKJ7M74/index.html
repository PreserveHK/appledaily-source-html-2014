<html><header><meta charset="utf-8"><title>供不應求　林寶堅尼與貨車爭泊位　東九工廈車位掀炒風</title></header><body><h1>供不應求　林寶堅尼與貨車爭泊位　<br>東九工廈車位掀炒風</h1><p>【本報訊】東九龍變天，惟配套未到位，車位供不應求，記者連日實地視察，花得起幾百萬元買林寶堅尼、麥拿倫的車主竟要與貨車爭泊街，名車車主無奈地表示難搵位。投資者覷準商機，花不足一百萬元本金，買入工廈車位，三個多月速賺32萬元或21.6%，先飲起動東九龍帶來的頭啖湯。<br>記者：陳家雄</p><p>觀塘工業區車位供不應求，記者日前現場視察多條主要街道，包括興業街、鴻圖道及駿業街等，明明多線行車，卻總有一至兩條行車線被私家車和貨車違例停泊。走到興業街，一架在行人路違泊的私家車，被旁邊價值數百萬元的林寶堅尼堵住退路，車主見名車留有手機號碼，急Call業主讓路，原來車主就在對面麥記開餐，見狀上前，即駛開跑車。<br>記者上前追訪該名車主，他坦言：「呢度真係好難搵位泊車……停車場係有，但就畀貨車阻住。（會否買個車位？）會喺呢區發展，本身喺呢度搞建築生意，問題是無心去買……（車位越來越貴？）正常呀，呢度係發展區嘛，舖、租金都升得好離譜……」</p><p>三個多月速賺32萬</p><p>港置至尊工商區域營業董事黃寶偉表示，觀塘工廈車位佔大廈物業比例一至兩成，車位亦分為私家車、貨車、貨櫃位，令私家車位數量更少，造就投資者入市炒車位。<br>根據土地註冊處資料，觀塘成業街成業工業大廈地庫單號車位，買家於2013年8月以139.5萬元買入，今年3月以160萬元易手，持貨半年，急賺20.5萬元或14.6%。但也不及同一工廈內，另一個地庫雙號車位，原業主去年12月以148萬元買入，今年4月以180萬元沽出，據悉，買賣車位需付六成首期，本金約88.8萬元，三個多月賺32萬元或21.6%。<br>部份車主亦食正東九龍變天而極速賺錢。觀塘萬兆豐中心的車位規定該廈業主才可買入，其中一個相連車位，業主去年以200萬元買入，持貨約四個月，見有同廈業主出價236萬元，即沽出快賺36萬元，幅度18%。<br>目前觀塘區工廈車位放盤少，僅約10個，叫價介乎120萬至200萬元，其中開源道及成業街的工廈車位叫價較高，如開源道55號開聯工業中心單號車位，叫價200萬元。</p></body></html>