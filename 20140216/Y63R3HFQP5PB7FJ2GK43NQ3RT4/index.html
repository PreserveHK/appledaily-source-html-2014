<html><header><meta charset="utf-8"><title>關仁隱事：「高哥」風流搵女陪</title></header><body><h1>關仁隱事：「高哥」風流搵女陪</h1><p>中港台呢輪吹起韓流，話說韓星「高哥」早排同經理人去咗內地一轉，某間大電影公司嘅老闆「石頭哥」，仲親自招呼佢，唔講唔知，聽呢間公司嘅人講，原來高哥都幾鍾意玩，有次石頭哥招呼佢去唱卡拉OK，佢竟然主動問有冇靚女可以陪玩。</p><p>起底拒合照</p><p>初時人哋都唔知道高哥係風流一族，當然冇準備到女畀佢啦，後來知道佢好此道，即刻幫佢安排咗幾位年輕貌美靚女過佢。不過，入得房一齊玩都有規矩，所有陪玩嘅女仔都唔可以帶手機，如果被高哥睇中有下文嘅女仔，就更加會先起埋個女仔嘅背景，免得有手尾跟。聽講高哥已經唔係第一次去內地玩，所以佢都玩得相當小心，喺夜場盡量唔會同啲女仔合照。<br>撰文：關仁</p></body></html>