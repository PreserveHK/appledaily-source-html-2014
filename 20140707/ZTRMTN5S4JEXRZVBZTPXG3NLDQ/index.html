<html><header><meta charset="utf-8"><title>特稿：全港擺陣迎世盃煞科</title></header><body><h1>特稿：<br>全港擺陣迎世盃煞科</h1><p>要親身落場迎接世盃決賽，未必符合所有球迷的心意，但足球活動遍佈全港，總有一樣啱你心水！繼上月開幕戰後，各大商場再次發動攻勢，請來藝人陪你觀戰，學界更有中大做代表，廣邀校友與同學凌晨返校，一整晚觀戰狂歡。</p><p>商場最識嘆中大夠心思</p><p>在下周一凌晨上演的世盃決賽前夕，除了尖沙嘴海傍的《Winner Stays》賽事，全港亦有不少世盃足球活動。例如鑽石山荷里活廣場及天水圍天瑞商場就分別搭建了圓形真草場及充氣球場，讓小朋友投身訓練或比賽；至於今屆首辦手語旁述世盃的奧海城，亦會在下周日舉行另類的遊戲機足球大戰決賽。<br>若想在冷氣底下輕鬆觀戰，識揀的一定揀氣氛熱鬧的大型商場。荃灣、將軍澳及觀塘區內商場，分別在周六及下周日請來港、台樂壇猛人大搞音樂派對，陪伴球迷觀看決賽直播。<br>至於要數最幸福的年輕人，相信會是中大學生。因該校繼4年前世盃決賽，再次舉辦觀戰活動，呼籲師生及校友在凌晨兩點半回校，齊集百萬大道參與睇波派對，校長沈祖堯更在早前出爐的宣傳海報鬼馬化身卡通球員。雖然不像商場般有冷氣嘆，但校方除了找來大螢幕直播決賽，更安排小食及球技表演等貼心服務，甚至請得被公認為足球發燒友的講師蔡子強及教授馬嶽，客串擔任球賽評述員，心思實在冠絕全港。文：本報記者</p><p>識睇　一定睇蘋果嘅足動世盃： <br> http://worldcup2014.appledaily.com/ <br></p></body></html>