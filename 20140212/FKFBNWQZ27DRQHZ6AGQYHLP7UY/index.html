<html><header><meta charset="utf-8"><title>馮仁昭四圍超：亞視越南合拍新劇 - 馮仁昭</title></header><body><h1>馮仁昭四圍超：亞視越南合拍新劇 - 馮仁昭</h1><p>亞視噚日喺尖沙嘴擺5圍搞新春團拜，低胸嘅張家瑩（圖）話亞視執行董事雷競斌同佢講會開6、7部劇，高級副總裁葉家寶話其中會同越南電視台合作，仲會派亞視藝人去拍，問有冇人想去越南？亞姐齊真晨第一時間舉手，六合彩女神周嘉莉話唔介意去其他地方試新嘢，筱靖都唔執輸話要爭取更多演出機會。<br>撰文：馮仁昭</p></body></html>