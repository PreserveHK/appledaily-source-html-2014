<html><header><meta charset="utf-8"><title>港樓升勢不停 　全城皆錯</title></header><body><h1>港樓升勢不停 　全城皆錯</h1><p>【預測失準】<br>今年多間大行都看淡本地樓市，年初睇樓市跌一至三成，惟今年中原城市領先指數已累升一成，證明全城睇錯。其中睇得最淡的是摩通及美林，原先睇今年樓價跌25%，摩通更指最壞情況樓市跌三成，惟7月份兩行均轉軚睇跌半成。</p><p>瑞銀再看淡明年樓價</p><p>其他大行甚至轉軚睇好。大摩年初原預測今年樓市跌一成，至7月份更改為看好樓市，認為需求釋放，2014及2015年樓價各升5%，由跌一成改為睇好未來兩年合共升一成，轉軚力道強勁。<br>同樣原本睇跌一成的花旗，年中改口指中小型住宅樓價持平，至第三季更列出三大理由睇好本地地產股，曲線唱好樓市，最新更預測明年樓價升8%，認為明年2月企業派發花紅及加人工後，3月樓市將現小陽春，呼籲「盡早上車」。<br>不過，瑞銀相信明年本地一手及二手樓價將按年跌半成至一成，料樓市「十年大浪」終告結束，寬鬆貨幣政策已令本港樓價10年間勁升3.2倍，隨着美國明年加息，將拖累本港樓市，而本港樓宇供應逐步增加，樓價會拾級而下。</p></body></html>