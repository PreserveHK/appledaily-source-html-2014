<html><header><meta charset="utf-8"><title>藏品媲美台灣富豪林百里</title></header><body><h1>藏品媲美台灣富豪林百里</h1><p>【收藏甚豐】<br>跑馬地將有香港首家Leica展覽館，近月成為本地Leica發燒級藏家圈子熱門話題，作風低調的蘇彰德不欲多談其珍藏及購大屋做展館大計，但有Leica發燒友透露，部份與蘇友好的同道中人，已獲邀先睹為快。<br>有本地Leica藏家稱，台灣富豪林百里是最知名的Leica大收藏家之一，其藏品數量、價值以至罕有程度，相信是亞洲第一，遇上心頭好的珍貴相機，不惜一擲千金，甚至以無上限價競投；他說圈子內流傳，蘇彰德的珍藏可媲美林百里，如市面有一些極度罕有的珍品，買家非林即蘇，「有時會講笑問佢，某部機係佢買咗定林生買咗，Douglas（蘇彰德英文名）會話邊夠林生爭，其實好可能係佢買咗」。<br></p><p>蘇藏品極豐，如估值數以百萬元計的MP Black Paint及M4（M5）Prototype等相信也在其藏品之列，「收藏唔止一、兩部」，蘇甚至搜羅Leica製造相機、鏡頭的工具及儀器，「佢覺得Leica係藝術品，唔只係相機」。<br>《蘋果》記者</p></body></html>