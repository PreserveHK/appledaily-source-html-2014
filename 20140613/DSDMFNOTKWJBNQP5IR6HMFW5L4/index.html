<html><header><meta charset="utf-8"><title>「唔使換骨髓」黃芷晴認梁潔華患血癌</title></header><body><h1>「唔使換骨髓」<br>黃芷晴認梁潔華患血癌</h1><p>自去年傳出黃日華太太、已退出娛樂圈，從事保險業的梁潔華患癌，黃日華及女兒黃芷晴對其病情一直三緘其口，芷晴更說母親只是小事，但昨日她出席在中環IFC舉行Kiehl's的兒童癌病基金籌款活動時，終親口承認母親患血癌，已完成最後一次療程。</p><p>「媽咪話要幫佢澄清」</p><p>提及母親狀況，芷晴說：「媽咪今次住院時間係耐咗，因為醫生話抵抗力好啲先出院，有報道話媽咪瘦咗，媽咪話要幫佢澄清，佢唔單止無仲話佢肥咗，佢喺醫院都好忙，有叫下屬去開會，我哋有日日探佢，總之保持心境開朗最重要，媽咪亦唔需要換骨髓。」此外，同場還有郭富城、王曼喜及王麗嘉兩姊妹，城城表示會捱眼瞓捧世界盃開幕，問他今年捧哪隊，他笑言問題尷尬：「C朗拿度、美斯 、尹佩斯我都鍾意，個個都唔同國家，我今年就突破啲揀法國啦！」<br>有指緋聞女友苟芸慧在巴西採訪世界盃活動說當地很多靚仔，很多巴西版郭富城，問他覺苟姑娘靚女嗎，城城即笑說：「梗係靚女啦！」至於有否跟好友彭順聯絡，城城說應該給予對方空間，留給他們兩公婆處理，而他稍後會開始練舞，因為會擔任《中國好舞蹈》的大使。<br>採訪：羅慧敏<br>攝影：沈健程</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>