<html><header><meta charset="utf-8"><title>【壹週刊】半熟蜂蜜蛋糕　一切即流心</title></header><body><h1>【壹週刊】半熟蜂蜜蛋糕　一切即流心</h1><p>【壹週刊】深水埗元洲街一帶好多甜品糖水鋪，不過多數是傳統中式糖水或者港式「撈嘢」，幾好食都覺得悶。有間新開的「甜蜜總部」，竟然有賣西式精緻甜品，梳乎厘、法式燉蛋等，還引入台式的半熟蜂蜜蛋糕，令人驚喜。<br><br>不過，一條街就有三四間甜品店，競爭極大，餐廳負責人兼大廚阿偉話不太擔心，「年輕人對創新甜品較受落。不過我哋都想俾街坊一個訊息，就係甜品可以有好多變 化。」 曾在台灣和香港餐廳任職廚師的阿偉，自己開鋪後所用食材專揀靚貨，比利時63度朱古力、美國蘇比蜜糖、大溪地雲呢拿籽等。<br><br>他對出品好講究，toppings如蛋餅餅、杏仁薄脆等，還有有幾款意大利雪糕都自己做，有些甜品更攪盡腦汁去設計和試做，例如芥末心太軟要用白朱古力配新鮮山葵 茸，而半熟蜂蜜蛋糕要做到流心的效果，比起焗心太軟更難。「台灣朋友俾咗食譜我，但焗的時間和溫度都要非常精準，我試咗十幾次先成功，因為多一度或多一分 鐘都有可能失敗，做唔到流心效果。」<br><br>地址：長沙灣青山道155-181號天悅廣場地下B21號舖<br>電話：2720 0151<br>營業時間：星期一至四3pm-2am，星期五至日2pm-2am<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁：<br> http://nextplus.nextmedia.com/ </p></body></html>