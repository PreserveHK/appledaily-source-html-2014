<html><header><meta charset="utf-8"><title>趣趣地：侯城出局　熱刺歐霸盃抽好籤</title></header><body><h1>趣趣地：<br>侯城出局　熱刺歐霸盃抽好籤</h1><p>完成周四多場歐霸盃附加賽次回合賽事，歐洲足協喺周五馬上進行歐霸盃分組賽抽籤。熱刺強勢晉身分組賽亦抽到好籤，喺C組對手只係比錫達斯、柏迪遜同埋卓普利斯，唔算難踢。<br>大部份歐洲頂級聯賽球隊，喺周四歐霸附都順利過關，意甲國際米蘭主場以6:0大破史達蘭；慕遜加柏贏得仲多，7:0大炒薩拉熱窩。<br>英超球隊方面，季初好勇嘅熱刺，派唔少副選上陣一樣贏波冇難度，主場3:0大勝AEL利馬素，兩回合計贏5:1；但另一支英超球隊侯城就出事，雖然佢哋次回合喺主場2:1贏洛格倫，但兩回合計2:2，最後輸作客入球出局。另外，法甲嘅里昂都入唔到分組賽。<br>熱刺抽好籤，另一支英超球隊愛華頓就唔係咁好踢，愛華頓喺H組要同另外兩支頂級聯賽球隊同組，包括里爾同禾夫斯堡，仲有俄超嘅卡斯洛達都唔弱，要出線有啲難度。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>