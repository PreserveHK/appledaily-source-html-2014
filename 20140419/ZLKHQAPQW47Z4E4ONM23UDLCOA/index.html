<html><header><meta charset="utf-8"><title>梅啟明嘆啡𥄫女</title></header><body><h1>梅啟明嘆啡𥄫女</h1><p>【銅鑼灣利園】梅啟明呢幾年成日陪阿媽出入法庭打官司，最終敗訴兼無力支付17.7萬元訟費，不過佢嘅生活依然好悠閒。前日下晝兩點幾，梅啟明一支公喺銅鑼灣利園一期，百無聊賴坐喺agnès b. CAFE嘆咖啡，坐坐吓見到啲青春少艾經過，佢都忍唔住𥄫兩眼，坐咗半個鐘左右就走人，不過佢都有執番乾淨張枱先走。<br>採訪、攝影：徐錦池</p></body></html>