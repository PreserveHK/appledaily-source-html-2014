<html><header><meta charset="utf-8"><title>林建名群女陪慶生小傲兒冇到</title></header><body><h1>林建名群女陪慶生<br>小傲兒冇到</h1><p>【花樣爺爺闖情關之獨欠傲兒】風流富商林建名將於本月30日踏入77歲，前晚他拉隊帶同家人和旗下藝人上廣州預祝生日，大搞綠野仙蹤夢遊仙境生日派對狂歡，好友曾智明（黎瑞恩前夫）、蔡卓妍爸爸都有到賀，壽星公着綠色Versace衫應景，兩位契女戴夢夢和劉凱欣聯同大名旗下女子樂隊Choco齊齊戴上花冠，6女拱照老闆林建名，現場佈置似足童話般夢幻。</p><p>大唱《愛情陷阱》</p><p>雖然有傳林建名和何傲兒的「爺孫戀」復活，不過，據知前晚傲兒並沒有出席，與林建名份屬友好兼正傾生意合作的何父亦沒現身，似乎想淡化「爺孫戀」。雖然沒有傲兒在身邊，媾女無數的林建名卻不愁寂寞，前晚另携女朋友出席，契女劉凱欣更谷胸賀壽，除了孖契姐夢夢與契爺合照外，還黐住契哥林孝信和其友人合照貼微博，大讚契哥靚仔。</p><p>林建名的首席契女夢夢昨接受電話訪問說：「前晚廣州公司嘅同事慶祝林生生日，大家玩得好開心，除咗胡渭康要拍劇，其他藝人上晒去。」問傲兒有否在場？夢夢說：「唔喺度喎。」對於林生想簽傲兒為旗下藝人，身為大名經理人的夢夢說：「我係負責傾約，但佢同無綫仲有經理人合約，要等佢完約先。」<br>幾年沒唱歌的夢夢，前晚亦有唱歌助興，飯後林建名還拉隊唱K，夢夢笑說：「鍾偉強唱《愛情陷阱》送畀林生，林生冇介意仲一齊唱，佢都好鍾意校長（譚詠麟）嘅歌。」問林生歌喉怎樣？夢夢說：「鍾偉強問可唔可以高音啲，太低音喎。」<br>採訪：皓騫</p></body></html>