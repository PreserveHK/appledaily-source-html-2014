<html><header><meta charset="utf-8"><title>與潘燦良講明唔生B蘇玉華：出年就結</title></header><body><h1>與潘燦良講明唔生B<br>蘇玉華：出年就結</h1><p>現年46歲的蘇玉華跟有「劇團王子」之稱的舞台劇演員潘燦良相戀18年，有指去年兩人到日本旅行，阿蘇獲男友求婚，事後她回港即開心分享，潘燦良有份主演的港視劇集《來生不做香港人》近日口碑不錯，人氣急升，有指阿蘇乘勢明年拉埋天窗。</p><p>「享受𠵱家嘅關係」</p><p>兩個月前，阿蘇被發現到馬鞍山睇新樓盤「迎海．星灣御」，有報道爆料她即時入票豪擲750萬買下一個單位，準備豪宅做新婚愛巢，貼樓向男友逼婚。記者昨致電阿蘇求證，她笑笑口說：「報道啲用詞有限，逼都唔會18年先嚟逼，我好享受𠵱家嘅關係，我認定對方係伴侶。」難道阿蘇不恨嫁？她直言：「唔係好恨喎，名份值幾多錢，我哋未有確實日子，屋企人又冇催婚，畀我好大自由度，我不嬲都好獨立自主。」<br>有傳阿蘇出年結婚？她沒否認：「會啩，唔排除玩即興，冇話求咗婚，出年就結。」夢想婚禮，會旅行形式嗎？她說：「講唔定。」<br></p><p>潘：做適當嘅事</p><p>阿蘇表示不打算生BB，所以沒擔心怕做高齡產婦。阿蘇也否認買下「迎海．星灣御」，她說：「我嗰日陪朋友睇箒，冇買，我自己住間屋係自己嘅。」就阿蘇逼婚傳聞，潘燦良昨日透過短訊力撐女友：「當然冇逼婚呢回事，大家覺得適當時候就會做適當嘅事箒。各位朋友有心當然多謝，但不必多心了！」<br>採訪：楊定</p><p>阿蘇潘燦良屢傳喜訊</p><p>【恨嫁之路】<br>蘇玉華跟潘燦良拍拖18年，不時傳出二人結婚消息，至今年9月女方自爆男友已求婚。</p><p>09年</p><p>傳出蘇玉華跟拍拖13年的潘燦良已成婚，不過事後二人否認其事。</p><p>11年4月</p><p>蘇玉華被問到何時考慮生B？她即豪言表示自己隨時ready，因為BB是上天給她的禮物。</p><p>去年</p><p>蘇玉華於訪問中，表示覺得未有結婚需要，並指兩個人走在一起，最重要是能找到彼此間的默契，及如何快樂地相處。<br></p><p>今年9月</p><p>蘇玉華出席活動時，豪言其主演的劇集只要收視過40點便即結婚，又自爆男友已求婚。有指阿蘇恨嫁，故才出言逼婚。</p><p>上月</p><p>蘇玉華於活動上坦言隨時準備好結婚，又指男友潘燦良「走唔甩」。<br></p></body></html>