<html><header><meta charset="utf-8"><title>關仁隱事：「獅吼」懶矜貴扭計搵替身 - 關仁</title></header><body><h1>關仁隱事：「獅吼」懶矜貴扭計搵替身 - 關仁</h1><p>公仔箱上親位嘅姐仔，好多時都係有後台撐腰，姐仔「獅吼」早前有猛人錫到燶，佢套套劇都受重用，結果獅吼份人越嚟越囂張，早排佢又獲孭飛拍劇坐正，由於套劇有啲動作鏡頭，只要獅吼肯落力練一下，必定可以憑角色加分。不過獅吼升咗呢就扮身驕肉貴，有武指要求佢拍前抽個零鐘練吓，起碼都鬆吓筋骨，到時自己都冇咁易受傷吖，但獅吼死推爛推，佢話自己最多拎半小時出嚟，最後懶爆獅吼當然不了了之唔肯練，結果埋位就扭計要替身。關仁覺得佢咁唔專業，出鏡只係求靚，不如做番會𠱁老細嘅花瓶好過。<br>撰文：關仁</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>