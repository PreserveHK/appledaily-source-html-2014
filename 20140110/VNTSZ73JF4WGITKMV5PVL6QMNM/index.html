<html><header><meta charset="utf-8"><title>坐無影凳練大腿肌</title></header><body><h1>坐無影凳練大腿肌</h1><p>【做好準備】<br>滑雪初體驗之旅一旦落實，就要做好籌備工作，尤其平日少運動者，更要加強體能訓練，避免落到雪場時「腳軟」兼受傷。賀鶴鳴建議初學者在出發前四至六星期開始鍛煉，除了到室內滑雪場進行模擬練習外，也要加強大腿四頭肌及上臂二頭肌及三頭肌的鍛煉，有助真正滑雪時增加身體穩定性。<br></p><p>減膝蓋受傷風險
</p><p>真正滑雪時要經常保持下身微曲的動作，他建議平時可在家中或辦公室練習，方法是背部靠牆，雙膝微曲，做出一個類似坐「無影凳」的動作，維持至感覺下身疲倦時，再堅持多10秒為一次，每日可做50次，助增強大腿四頭肌力量，減滑雪時膝蓋受傷風險。另可以雙手撐牆，將上身推向牆壁，做出類似掌上壓動作，每日做50次，可鍛煉上臂的二頭肌及三頭肌。<br>他指就算曾學滑雪一、兩次，但之後已長時間無練習，也切忌視自己為經驗滑雪者，上場便即挑戰高難度動作，隨時因已忘記技巧，或動作生硬而生意外，「一年滑雪唔多過五次都唔好話係老手，好多滑雪發燒友連夏天都會繼續練習，咁先可以保持到技巧」。<br>《蘋果》記者</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>