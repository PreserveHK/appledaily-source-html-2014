<html><header><meta charset="utf-8"><title>【睇到揼爆Mon】TVBloody嘔血節目巡禮</title></header><body><h1>【睇到揼爆Mon】<br>TVBloody嘔血節目巡禮</h1><p>6:30AM《香港早唞》 <br>呢個唔係畀正常人睇，係叫班夜鬼夠鐘瞓覺。<br><br>6:35AM《瞬間變壽頭》 <br>如果你睇緊CCTVB而唔瞓覺，恭喜你，你已瞬間變壽頭。瞓啦，壽頭。<br><br>1:25PM《都市調情》<br>瞓咗冇睇個市，唔緊要有蘋果財經《收市閒情》陪你，《都市閒情》可以唔理。<br><br>2:15PM《今日RIP》<br>啋啋啋，唔係REST IN PEACE，係estafar a個rip，即係呃人呀。 由頭兩頁主持，大家今日係咪學咗好多嘢？ <br><br>4:50PM《放學BBQ》<br>冇譚玉瑛姐姐唔緊要，最緊要係有得BBQ，陣間燒埋你班小學雞嚟食。<br><br>6:30PM《六點半呃人報道》 <br>大家唔需要係袁志偉心裏面條蟲，都知CCTVB報道新聞係最「客觀」同「持平」。 TVBloody係從來唔呃人嘅。 <br><br>7:30PM《慌張西望》<br>好啦，《慌張西望》又同大家見面啦，睇吓今日有冇藝人賴咗嘢先。<br><br>8:00PM《愛‧回膠》 <br>我哋徇眾要求愛！回！膠！「在世間，遮風擋雨有一種愛，庸俗戲、廢對白永不更改～～」<br><br>11:00PM《勁膠金曲》<br>真唱假音樂，巨聲幫排隊出場。<br><br>TVBloody@堆填區<br> https://www.facebook.com/TVBloody <br><br>想要限量TVBloody公仔？WhatsApp啦baby！<br><br>玩法：<br>喺12月15號晚上8點蘋果動新聞Live節目《See See TVB Bloody最威》中，Cap齊5次「魚樂無窮」畫面後，最快WhatsApp圖片到 9254 6290 嘅觀眾，就有機會得到 TVBloody 公仔乙個，數量有限，咪鬼手慢。<br><br>＊ 觀眾須於第5次「魚樂無窮」畫面出現後傳送Cap圖；第5次畫面出現前嘅WhatsApp一概作廢。<br>＊ 得獎人將需要提供英文全名及身份證頭5個字(包括英文字母，如A 1234xxx)。<br>＊ 得獎人將接到短訊通知，並須於指定時間內，到「壹．蘋果店」領取TVBloody。</p></body></html>