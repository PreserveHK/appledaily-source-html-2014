<html><header><meta charset="utf-8"><title>異動空間：科通超高速列車 - 魏力</title></header><body><h1>異動空間：科通超高速列車 - 魏力</h1><p>科通芯城（400）上月介紹過，之後最多升逾四成，調整過後，科通重拾升勢，突破10日及20日線，另一波升浪如箭在弦，呢轉睇6.5元。<br>簡單講，科通係一隻電子商貿股，經營模式係B2B（為企業提供貿易服務），賣嘅係芯片（IC），應用IC的產品包括電腦、電視、智能手機、汽車、醫療設備、監控系統等，每年IC採購量為2萬億元，個餅好似海洋咁大。科通專做高科技產品，係行業龍頭大哥，呢個金漆招牌好值錢，係非一般B2B公司。<br>科通除自行經營商貿平台外，仲好似Android咁，開放畀行家參與，滙聚人氣之餘，也可獲得豐厚佣金收入。科通對客戶採購進行大數據分析，再提供貼身的線上及線下增值服務，並提供網上貸款，助企業資金周轉。此外，科通與微信合作提供科通雲助手，成個採購過程，用微信落order就得，有問題亦可經微信問科通聘請的工程師，方便快捷。<br>建行報告料科通今年賺2.3億元，按年增長126%，未來兩年分別可以增長90%及53%。現價預測PE 26倍，邊算貴？</p><p>魏力<br> http://www.facebook.com/2012jason </p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>