<html><header><meta charset="utf-8"><title>求驗客手記：大恩女友火辣辣</title></header><body><h1>求驗客手記：大恩女友火辣辣</h1><p>好一對型男配索女！AC米蘭主帥恩沙基（小圖）出晒名有型，係球壇著名嘅風流浪子，至於佢位名模緋聞女友歌迪雅（圖下）亦都索爆。最近，歌迪雅同另一位模特兒合作，拍咗輯聖誕寫真，兩位索女都着住內衣，騷胸晒腿，睇相都覺得火辣辣！相信喺美人懷中，恩沙基今個聖誕都可以暫時忘記工作上嘅煩惱，梳乎一吓，喺溫柔鄉中尋找慰藉。大家都知，AC米蘭今季唔太掂，借咗費蘭度托利斯返嚟又冇鬼用，想退貨又未退得到，𠵱家排緊第7位，打入聯賽前3名難度都好大吓。如果我求大俠係大恩的話，睇到𠵱家班波踢成咁，真係想剝咗件西裝親自落場，入替費托仲好！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>