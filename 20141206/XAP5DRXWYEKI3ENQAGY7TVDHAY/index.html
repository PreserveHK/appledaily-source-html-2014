<html><header><meta charset="utf-8"><title>【扮靚Blog】冬天不做紅腫黃面婆</title></header><body><h1>【扮靚Blog】冬天不做紅腫黃面婆</h1><p>冬天皮膚最怕就是乾燥敏感，加上本人是不到夜晚兩點都唔捨得上床瞓的人，對我來說，冬天護膚品的關鍵詞有兩個――防敏和美白，對，美白無分季節，一白遮三醜，你懂的。<br><br>今次介紹兩個牌子都不是大路，越不大路，越有興趣。<br><br>香港人咁喜歡到泰國，見到Siam應該不會陌生，呢個其實是由英國人在泰國創辦的牌子，主打沒有化學成分、不含人造色素、合成香料及防腐劑；全部使用天然草本植物、鮮花及水果等抽取出的護膚油或精華素，兒童、成人和大肚婆都適合使用；為保持產品新鮮，每次都會限量運港。 </p><p>Siam botanicals純天然有機保加利亞玫瑰花水　$97/12g</p><p>含保加利亞玫瑰花水，有降敏作用，曾經試過做完針清之後用有舒緩、降紅的感覺；亦適宜妝前打底，作保濕定妝作用。</p><p>Siam botanicals夜間面部精華素　$119/12g</p><p>成分有辣木油、可可巴油、香茅油<br>味道確實有點辣，但以上這些辣油都有平衡皮膚水份及彈性，更有抗衰老的功效。由於質地挺油，我會將玫瑰花水及精華素1：1方法兩溝及在夜晚使用，平時冬天第二朝起身皮膚會好乾，但塗了這個精華素，起身沒有感覺皮膚“掹掹緊”。</p><p>壞：太少，好快用完，加上冬天需要用量都算多，有點不化算。<br>使用次數：一星期</p><p>Luxelab 零瑕淨白美顏霜及淨白智能面膜　$498</p><p>美國Luxelab可以說是近年美容indie界的去黃神器，當中具備白藜蘆醇具備抗氧化、淨白的效能，只需敷20分鐘，已經有深層美白功效，尤其夜瞓完個晚一起身真係面都黃，通常嗰晚我就一定敷一敷，第二朝起身都會好通透，加上塊mask非常貼面，能夠覆蓋整塊面，好照顧每個部位的需要；不過，如果不是用來SOS，其實我都唔捨得用。開頭覺得美白成分高，保濕效能應該無咁強，點知敷完嗰晚第二朝起身化妝返工，一上粉就知咩事，比平時上粉好多，原來當中也具備蘊含SYN -COLL及RIGINTM等專利成分，除美白外，能舒緩抗炎和保濕，收細毛孔，令皮膚更加緊緻。<br><br>壞：美白效果未能太持久。<br>使用次數：兩星期<br><br>Jade<br>游離現實與電影間，有“九龍何里玉”之稱。<br>貪新戀舊。熱愛上山、下海，辛苦到嘔，但唔嘔唔知身體好。差兩年摱車邊的九十后；真正身份是一名富有喜感的搖滾樂手。</p></body></html>