<html><header><meta charset="utf-8"><title>體壇拾趣：帕奎奧鬥美只差一場</title></header><body><h1>體壇拾趣：帕奎奧鬥美只差一場</h1><p>噚晚抵埗澳門嘅菲律賓拳王帕奎奧幾時先會對美國「不敗拳王」美韋達呢？聽聞就快喎，只要帕奎奧可以喺禮拜日朝早喺澳門金光綜藝館，打低美國靚仔拳手阿爾吉里，佢同美韋達場「10億美元之戰」就有望成事。如果真係搞得成，呢場「10億美元之戰」應該會揀喺中國或美國賭城拉斯維加斯舉行，但老牌拳賽搞手Bob Arum就好似屬意喺中國搞，事關可以喺中國做埋全國收費直播，淨係轉播費都可能收到過億美元。</p><p>Bob Arum話：「如果喺中國搞收費直播，我哋諗住每戶收5蚊美元（約38.8港元）。」喺美國收費電視睇呢啲世紀對決，閒閒哋收100蚊美元，雖則喺中國只係收5蚊美元，但中國有成13億人，若然有十分一人畀錢睇，隨時收到6.5億美元，認真和味。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>