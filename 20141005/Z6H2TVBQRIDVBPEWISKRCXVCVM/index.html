<html><header><meta charset="utf-8"><title>趣趣地：柏圖爆蛋賀卡卡</title></header><body><h1>趣趣地：柏圖爆蛋賀卡卡</h1><p>人緣好又靚仔，好多人撐卡卡重披森巴戰衣；而復任巴西國家隊教練嘅鄧加，就令卡卡美夢成真，因原本揀嘅高士路中場列卡度高拉特受傷，於是就補選呢位闊別國家隊18個月嘅球星入隊，喺下星期赴亞洲同阿根廷、日本踢友賽。唔知係咪戥師兄開心，柏圖就喺聖保羅操練期間送隻生蛋賀佢，趁卡卡唔為意，一嘢敲咗落佢個後尾枕度（圖），搞到成頭蛋黃黐𣲷𣲷，卡卡之後梗係還擊啦，睇住啲相，仲錯覺以為佢哋係「情侶」㖭。話時話，唔知幾時輪到柏圖重返國家隊呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>