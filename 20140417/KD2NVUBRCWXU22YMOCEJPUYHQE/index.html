<html><header><meta charset="utf-8"><title>42歲黎姿：小寶寶出世了　阿嬌中伏鳥</title></header><body><h1>42歲黎姿：小寶寶出世了　阿嬌中伏鳥</h1><p>現年42歲兼育有三女嘅黎姿，再度榮升「媽咪」喇﹗<br><br>黎姿昨晚喺微博忽然自爆：「做媽媽並不是件易事，幸好一直有你們嘅支持和努力，今日小寶寶終於出世了！感激我能遇上你們每一個。」正當大家以為黎姿家中又添多一名小成員時，但咪住先......<br><br>約半年前佢先睇完古惑佬演唱會，當時都冇聽講佢大肚。早幾日佢同囡囡去海洋公園玩，冇唔見肚.....<br><br>謎底終於揭曉了，原來係美麗的誤會，其實係黎姿間美容診所新店開張！「小寶寶」就係指呢間新店，而佢昨晚喺微博，亦貼咗張十幾名疑似醫生及護士大合照，加上大批網民都留言祝福，又真係難怪被人誤以為佢再生多咗個BB。<br><br>除咗網民外，就連阿嬌都誤會黎姿生咗，佢好天真咁話：「恭喜家裡又添一個小寶貝。」噢...誤會晒咯﹗</p></body></html>