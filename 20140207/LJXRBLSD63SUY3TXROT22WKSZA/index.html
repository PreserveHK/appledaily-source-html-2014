<html><header><meta charset="utf-8"><title>咀完Bosco甜到漏　楊崢風騷含春</title></header><body><h1>咀完Bosco甜到漏　楊崢風騷含春</h1><p>黃宗澤（Bosco）和楊崢前日驚爆姊弟戀，兩人罕有地大方承認，更被拍到在餐廳旁若無人咀嘴。昨早楊崢返商台開咪主持節目《1圈圈》，全程表現風騷，不時向記者揮手。直播期間雖不時被拍檔何基佑揶揄戀情，但她不嬲反笑一副含春樣。<br>主持完節目楊崢攞車離開，依然駕着Bosco的仿古車。提到跟Bosco的咀嘴相曝光，楊崢即嬌嗔說：「我已經喺節目入面講晒，Bosco答咗已經OK，明白大家關心。」咀嘴相曝光會否不開心？她謂：「我哋都係普通人，都係過番啲普通人嘅生活。」下次會否和Bosco拖手出現？楊崢大發嬌嗔：「呢一兩日唔會。」她又指不明何解大家似乎很關心他們的戀情，她聲稱不會刻意高調，亦不會刻意避忌。</p><p>林敏驄惡搞Bosco
</p><p>楊崢又再強調跟Bosco仍處於互相了解中。但了解中已咀嘴？她即尷尬說：「呢個係私生活一部份，畀啲空間我哋。」兩人即將度過首個情人節，但楊崢指因要工作，即使Bosco邀約也未必有空應約。但有網友覺得Bosco和舊愛胡杏兒較襯，問楊崢會否不開心？她連聲說：「唔會，我尊重網友意見。」<br>之後楊崢到九龍塘又一城食晏，食完離開時見記者追訪表示不好意思，之後駕車返回鯉景灣住所。會否約Bosco出街？楊崢又露出甜笑謂：「唔會，咁多人點出，見唔到。」說畢上樓回家。此外，林敏驄昨日在微博貼Bosco擘大口的相，並搞笑以諧音留言：「同姐姐打完車輪幾hi鮮！（幾開心）」<br>採訪：譚倩宜、徐錦池<br>攝影：陳順禎、羅德光</p></body></html>