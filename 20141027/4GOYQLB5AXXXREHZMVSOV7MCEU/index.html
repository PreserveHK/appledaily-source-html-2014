<html><header><meta charset="utf-8"><title>趣趣地：黑貓防線得啖笑</title></header><body><h1>趣趣地：黑貓防線得啖笑</h1><p>阿仙奴上周六憑新援阿歷斯山齊士（左）梅開二度，作客贏新特蘭2:0，與其話呢位前鋒係功臣，倒不如將功勞歸於一班黑貓防線。山齊士上半場開紀錄嗰球，全靠前曼聯中堅布朗回傳乏力，截到球波之後長驅直進，單刀笠死倒戈嘅文路尼（右）；去到完場前，就輪到文路尼出醜，由於另一位失魂守將維真尼，唔知點解喺對方前鋒入晒禁區力迫下，仲近距離交番個波畀呢位前槍手後備門將，點知後者果然控波失誤，又俾山齊士偷到射入。繼前一輪英超後防錯漏百出慘負修咸頓0:8後，呢場又派膠，領隊普耶真係多得你哋唔少，據聞佢𠵱家帥位已經危危乎。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>