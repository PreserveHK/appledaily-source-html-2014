<html><header><meta charset="utf-8"><title>施念慈貴氣High Tea</title></header><body><h1>施念慈貴氣High Tea</h1><p>【圓方】聽日就係施念慈（Celia）39歲生日，上周五（14日）被發現同一位女性朋友去九龍圓方High Tea。當日下晝3點幾，Celia見天氣開始轉涼，就急不及待着番件毛毛背心保暖，佢哋離開餐廳之後行咗去W酒店，原來Celia將架波子泊咗去酒店停車場，攞咗車之後就載埋女友人一齊離開。Celia近年專心事業，由佢一手捧紅嘅陳靜（DaDa）曾扭計話退出娛樂圈，好彩件事總算雨過天晴；Celia自從2010年同比自己年輕9歲嘅空中少爺Alex分手後鮮有緋聞，睇嚟係時候再出擊搵番個好歸宿，唔使咁dry淨係同女仔行街。<br>採訪、攝影：羅德光、黃曉程</p></body></html>