<html><header><meta charset="utf-8"><title>求驗客手記：光豬韋咸籲防癌</title></header><body><h1>求驗客手記：光豬韋咸籲防癌</h1><p>韋斯咸（圖）班球員包括安祖卡路爾、路蘭、卡頓高爾、達寧同埋湯堅斯等，日前喺練習場齊齊剝光豬，淨係用個波遮住何B仔，一字排開影相，但大家咪心邪，佢哋唔係影鹹濕相，只係幫手宣傳推廣預防睪丸癌，叫啲男人要定期做檢查。另外，韋斯咸上個月3場聯賽贏晒，結果領隊艾拿迪斯同喺呢3場入咗3球嘅迪亞法沙高，分別當選10月份英超最佳領隊同埋球員；而今季上陣8場入7球嘅迪亞法沙高，聽講韋咸仲準備畀份總值1,000萬鎊嘅5年合約佢㖭。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>