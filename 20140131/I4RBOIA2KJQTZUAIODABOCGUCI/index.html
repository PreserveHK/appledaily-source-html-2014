<html><header><meta charset="utf-8"><title>【壹週刊】Chilam望魔童聰明伶俐度期上《爸爸去哪兒》</title></header><body><h1>【壹週刊】Chilam望魔童聰明伶俐<br>度期上《爸爸去哪兒》</h1><p>【壹週刊】馬年到！喺過去一年紅到發紫嘅張智霖，話要趁新年，親手寫揮春送俾靚靚同魔童！<br><br>靚靚啱啱先收咗Chilam送嘅50萬鑽石鐲，但相信佢收到呢張「美艷動人」揮春，都會一樣咁開心，女人都係貪靚架嘛！<br><br>寫完俾媽咪，Chilam都寫咗張「聰明伶俐」嘅揮春俾魔童！Chilam成日大晒佢同囝囝魔童嘅溫馨相，連呢排爆紅嘅大陸真人騷《爸爸去哪兒》都想打佢哋主意呀！Chilam就話會盡量度期出席，等魔童多一個學習機會之餘，順便show埋佢慈父嘅一面。不過講到俾魔童入娛樂圈，Chilam都係耍手兼擰頭啦！<br><br>但講到番TVB拍劇，抑或同王維基合作，Chilam就寫咗張揮春：順其自然，用呢四個字嚟解答大家嘅疑問喇！<br><br>iPhone App免費下載： http://goo.gl/1SDaWF <br>Android App免費下載 http://goo.gl/xfQS8D  </p></body></html>