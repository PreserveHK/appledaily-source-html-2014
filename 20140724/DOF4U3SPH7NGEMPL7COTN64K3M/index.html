<html><header><meta charset="utf-8"><title>馮仁昭四圍超：教瑜伽搵三萬脫貧　Coffee搬新屋 - 馮仁昭</title></header><body><h1>馮仁昭四圍超：<br>教瑜伽搵三萬脫貧　Coffee搬新屋 - 馮仁昭</h1><p>林芊妤（Coffee）廁格gathering之後，被迫同無綫解約，無得留低，要租屋養家嘅Coffee正憂慮被趕離無綫連＄4,000底薪都冇埋，佢就喺蘋果動新聞主持《動瑜伽》，火速得到唔少客戶垂青，主動邀請Coffee做私人瑜伽教練。日前仲有移居加拿大嘅朋友請佢過去教授瑜伽，佢留低一個星期後教完返香港，保守估計Coffee𠵱家月入三萬，脫貧成功，仲有錢搬新屋。<br></p><p>新居入伙好慳家</p><p>日前馮仁昭發現Coffee喺將軍澳一個商場睇家庭用品同床單，仲拎住一袋二袋衣架同垃圾桶，走入一個私人屋苑。馮仁昭打電話問Coffee係咪搬屋，佢話：「其實我都唔想，但係一直有記者喺樓下，咁𠵱家有客戶支持我，預繳學費，咁我就可以有錢租屋。」Coffee有錢租屋，不過間屋好空，連電視都冇，佢解釋話：「有錢唔應該大使，搬屋只係唔想影響屋企人，我平日都好慳，搬屋用好多錢，冇電視咪上網當娛樂。」<br>撰文：馮仁昭</p></body></html>