<html><header><meta charset="utf-8"><title>馮仁昭四圍超：胎位不正臨時剖腹吳辰君誕7.7磅女 - 馮仁昭</title></header><body><h1>馮仁昭四圍超：胎位不正臨時剖腹<br>吳辰君誕7.7磅女 - 馮仁昭</h1><p>現年35歲嘅吳辰君結婚兩年，前日喺台灣剖腹誕下女兒Mia，體重7.7磅，噚日佢話：「謝謝大家的關心，我已經生囉！」仲有Mia嘅新相睇，辰君手抱頭髮濃密嘅B女，一副慈母樣，新任媽媽對囡囡愛不釋手，又將佢放喺自己床邊陪伴。<br><br>預產期為前日嘅辰君，一心諗住順產，點知因為胎位不正，臨時改為剖腹產女，睇到囡囡出世，辰君感動到一直喊，老公廖懷南從內地飛到台灣陪老婆，辰君滿足話：「看到女兒很健康，一切辛苦都值得。」</p><p>嘗試餵母乳</p><p>呢兩日新手媽咪嘗試餵母乳，但擠奶、宮縮、剖腹令傷口仲痛，佢想笑又唔敢太興奮，有女萬事足嘅辰君話：「女兒皮膚很白，看起來粉粉的，身上沒有任何胎記。」佢仲大讚老公：「老公很開心，也很辛苦，要同時照顧我和女兒，一邊要扶我上廁所，一邊又要抱baby。但他表現很好，還會幫她擦屁屁、換尿布，半夜會哄她、拍嗝，老公很偉大。」 <br>撰文：馮仁昭</p></body></html>