<html><header><meta charset="utf-8"><title>求驗客手記：全白A米型爆美國</title></header><body><h1>求驗客手記：全白A米型爆美國</h1><p>AC米蘭由「型佬」恩沙基（左四）執教後，連隊服都要型啲先得。去到美國出戰國際冠軍盃期間，佢哋應時裝品牌贊助商要求，喺紐約一字排開，着住套老西影相。套西裝分純白色、米色同卡其色，再配上紅色呔，睇落真係幾型！不過，英媒就話佢哋抄利記班Spice Boys喺1996足總盃着嗰套老西，唔通暗寸佢哋娘？</p></body></html>