<html><header><meta charset="utf-8"><title>隔牆有耳：錢志健幫習總打貪 - 李八方</title></header><body><h1>隔牆有耳：錢志健幫習總打貪 - 李八方</h1><p>隨住佔領行動結束，佔中金融組策劃人錢志健噚日宣佈，會將組織改名為「2047香港監察」，準備就監察政府施政長期作戰，佢話事先已經通知佔中發起人戴耀廷。錢志健話喎，現有百幾名成員嘅金融組，除逾半為金融業人士外，亦有唔少法律界同中外傳媒，認為改名更貼近組織組成內容。未來組織會配合習總「打貪」呼籲，幫手發掘香港有冇人貪污同犯罪，同時亦會繼續跟進狼英收受UGL 5,000萬巨款、卻未知有無報稅一事。錢志健仲透露，改名後嘅新組織下周一晚8點到10點，會喺政總舉行聖誕福音聚會，希望為現時不怕嚴寒，仍喺政總外紮營嘅佔領人士打氣。</p></body></html>