<html><header><meta charset="utf-8"><title>李弘基情陷夜中環　濕身攬女</title></header><body><h1>李弘基情陷夜中環　濕身攬女</h1><p>【旺角→蘭桂坊】韓國人氣樂隊FT Island主音李弘基，昨晚在九展舉行粉絲見面會。前日抵港的他，甫落機即化身遊客，一衫走天涯去勻旺角買玩具槍、尖沙嘴買鞋，晚上再直落到蘭桂坊攬高妹朋友大跳辣身舞，玩到衫都濕，直到凌晨2時半才盡興離開。<br>李弘基前日提早一日抵港，到步後他沒有換衫立即化身自由行四出觀光，在工作人員的陪伴下殺入旺角和尖沙嘴掃街濕平，引來大批粉絲死跟，認真大陣仗。李弘基沿途任影唔嬲，買雞蛋仔又吃炸雞，嘴巴沒有停下來。童心未泯的他在女人街買玩具槍後，立刻拆包裝拿出來玩，場面搞笑。行完旺角，他直踩去尖沙嘴睇衫掃鞋，買了幾大袋戰利品。<br></p><p>老蘭會模特兒
</p><p>昨凌晨約12時，李弘基拉隊和幾名工作人員及韓國朋友轉戰蘭桂坊的dragon- i。起初李弘基獨自飲酒煲煙，幾杯落肚後他開始有點high，在人前跳舞。半小時後，兩名身材火辣的高妹朋友突然現身，其中一人更是韓國模特兒徐柔羅，弘基見到她們即變得極之風騷，除擁抱打招呼外，又跳辣身舞，兩女亦有如做騷般，在李弘基面前狂搖胸扭籮，跳到凌晨2時半才盡興離開。玩到衫都濕的李弘基，離開時跟高妹朋友攬頭攬頸，更咬耳仔道別。心情靚靚的他見到門外有大批記者時更即時微笑，上車後又擺V字手。<br>叉足電的李弘基昨日在見面會前接受訪問，他更因為pat pat痛而要打側坐低受訪。問到今次單拖來港舉行見面會的感覺，他用廣東話說：「好舒服！」又直認前日濕平大出血，「I love Hong Kong！我買了很多東西，不可以被媽媽看到信用卡月結單。」他表示因為有推出個人品牌，所以濕平時會趁機參考，更指有人要求他出內衣，目前正在考慮中。李弘基透露之前打算28歲時娶老婆：「但現在連拖都冇得拍，怎結？」他指將來拍拖斷正才會公開戀情，又指不介意和香港女生談戀愛。</p><p>到晚上8時15分，李弘基以淺色恤衫現身見面會。一開場他先演唱歌曲《依然》，唱唱下更突然用廣東話大叫：「一齊唱！」之後改用國語演唱歌曲，情緒高漲。他隨後用廣東話介紹自己，又爆料今次見面會以「求婚」做主題，所以如果遇上理想對象，亦會大膽向對方「抄牌」，令粉絲為之瘋狂。問到香港最有魅力的一點時，弘基就興奮大叫「shopping」，又話相比其他國家的粉絲，香港的粉絲層面較廣。其間他更不時用廣東話「乜嘢乜嘢」搞笑回應主持問題，表現風騷搞鬼的一面。<br>採訪：梁婉霞<br>攝影：陳辰、畢紹基、黃曉程</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>