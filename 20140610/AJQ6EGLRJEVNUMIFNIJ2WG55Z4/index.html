<html><header><meta charset="utf-8"><title>四叔擬捐地起居屋石硤尾大坑西邨機會高將建5,000伙</title></header><body><h1>四叔擬捐地起居屋<br>石硤尾大坑西邨機會高<br>將建5,000伙</h1><p>【本報訊】曾說過「懂聚財，亦要懂散財」的恒基地產主席（012）李兆基（四叔），繼早前打算捐出7幅地皮後，昨又披露有意捐出位於石硤尾的市區地，用作興建約4,000至5,000伙居屋。外界估計，四叔擬捐出的石硤尾地皮，以大坑西邨呼聲最高。<br>記者：吳永強　湯家明　林幗欣</p><p>自四叔去年拋出捐地計劃方案後，引來市場極大迴響。捐出兩幅新界地興建青年宿舍及長者院舍之用外，連珍貴市區用地，今趟亦考慮捐出。李兆基表示，是次考慮捐出的為石硤尾地皮，雖然未有清楚指出位置，不過他亦提供不少有關該地皮的提示，「唔係我自己嘅地，係『圍內』嘅地……幅地好耐，有幾十年。嗰幅地係非牟利工作，𠵱家係平價屋咁租畀人。」</p><p>僅初步構思　未接觸房協</p><p>四叔強調現時的計劃只屬初步構思，現階段未向房協接觸，商討有關事宜。「初步睇睇，大家都未有共識。政府成日都話要搵地起多啲樓，我哋圍內想將𠵱幅地拎出嚟，等香港多啲地供應，解決唔夠供應嘅問題。同政府嘅行動一致，大家想商討將來點樣進行。」他又指，「希望到時起到4,000至5,000間居者有其屋，但係講吓先啫，我都盡吓力睇下搞唔搞得到。」<br>外界估計，四叔擬捐出的石硤尾地皮，應為大坑西邨，恒地發言人不予置評。<br>市場揣測，四叔願意將珍貴市區地捐出，或有多個方案，不排除將部份樓面捐贈予政府興建居屋，先「拋磚引玉」，再將部份樓面留作自行發展之用。<br>這個樓齡已逾半百的大坑西邨，位處市區，一街之隔正是港鐵石硤尾站，在目前市區鬧地荒情況下，屬搶手地皮。屋邨經歷逾50年歲月洗禮，記者現場所見，部份牆身已現裂痕。<br>雖然四叔有機會捐出上述土地，惟東亞李國寶未聞有關事項。按當年批地條款，假若該公司欲進行重建或任何發展，須向政府提交發展藍圖，申請補地價及進行契約修訂，換言之，必須獲政府許可批准下才可啟動重建。縱然四叔有心，惟表示現時尚未向有關方面接觸，捐地仍屬初步構思。而恒地本身則於區內的石硤尾巴域街、耀東街、南昌街一帶持有部份土地儲備。</p><p>藍地建院舍　三年後落成</p><p>另外，早前捐予博愛醫院興建長者護養及護理院舍的屯門藍地地皮，四叔指現時進展順利，相信可按計劃於2017年落成。<br>至於打算興建1,000個青年宿舍的元朗馬田壆地皮，將會聯同非牟利機構合作發展，但現時未有具體規劃。<br>其餘已提交政府研究的捐贈地皮中，四叔表示由於地點問題，現時未有進一步計劃，「政府到時話需要再搞落去，我哋就再搞落去。」</p><p>【居民心聲】</p><p>唔反對重建</p><p>陳先生：住喺呢度30幾年，原則上唔反對重建，屋邨現時冇升降機，老人家基本上行唔到，頂樓十室八空。一旦重建希望原區安置，唔只係街坊間的感情，而係有小朋友喺附近讀書。</p><p>盼原區安置</p><p>梁太太：住咗20年左右，唔贊成拆卸重建，不過都唔到你擔心，要拆都無辦法，希望原區安置，不過𠵱家講都係空話，唔知幾時拆，又唔知到時係點。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>