<html><header><meta charset="utf-8"><title>趣趣地：巴塞雙斯有喜有悲</title></header><body><h1>趣趣地：巴塞雙斯有喜有悲</h1><p>因為停賽關係，暫時仲未可以幫巴塞上陣嘅蘇亞雷斯，周三就同另一位由阿仙奴加盟嘅新兵華美倫，聯手代表B隊上陣，同印尼U19友賽，結果大蝦細兼強弱懸殊下，巴塞就梗係大數一場，送咗6隻光蛋過班蝦片仔，阿蘇亦射入一球。另外，巴塞周三作客馬拉加只係悶和0:0，開季4連勝後終於失分，而美斯今場唔單止表現失色，仲喺比賽中涉嫌爆粗，激嬲敵軍守將維列頓，仲俾對方叉面後一嘢推落地。球證最後亦只係黃牌警告維列頓，唔知賽會會唔會就美斯呢單嘢秋後算賬呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>