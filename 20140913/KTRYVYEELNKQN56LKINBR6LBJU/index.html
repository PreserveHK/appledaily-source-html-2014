<html><header><meta charset="utf-8"><title>【壹週刊】$180任食爆膏歐洲蟹　四隻夠回本</title></header><body><h1>【壹週刊】$180任食爆膏歐洲蟹　四隻夠回本</h1><p>【壹週刊】上年，《壹盤生意》訪問過賣歐洲大閘蟹嘅Joey，今年佢又有新攪作，轉型開海鮮吧，仲趁蟹季將至，準備推出180蚊任食大閘蟹作招徠。「預計十月蟹季到就開始，做到十一月尾。每日下午十二點至五點，每節五十分鐘，客人食完一隻我地就上一隻。」Joey指，大閘蟹蟹肉十分鮮甜，所以要食埋肉才算食完一隻。「我地建議客人最多食十隻好啦，當然，我都見過人可以食到更多。只係大閘蟹寒涼，食太多怕客人見頭暈。所以，客人只需要加多十蚊就可以任飲薑茶，解下寒涼。」<br><br>而是次任食所提供的大閘蟹，將以三兩重的蟹為主，「歐洲蟹嘅size唔穩定，有太多三兩以下嘅蟹。人客未必會買，所以先用依啲蟹做任食，令多啲食客認識歐洲大閘蟹。」Joey指，三兩重大閘蟹的售價約五十元，並強調蟹雖然細隻，但一樣是爆膏靚蟹。<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br></p></body></html>