<html><header><meta charset="utf-8"><title>拆局：開「咧」6連勝依絲執 - 飛奧</title></header><body><h1>拆局：<br>開「咧」6連勝依絲執 - 飛奧</h1><p>曼聯上季經歷慘痛一季後，今年改由雲高爾執教，似乎連運氣也回來了。事關曼聯今季聯賽頭6仗可謂毫無難度，要等到10月5日對愛華頓，才出現聯賽首個挑戰。</p><p>對齊3支升班馬
</p><p>莫耶斯上季帶領球隊，首5輪英超已先後遇上車路士、利物浦和曼城3支最終雄踞聯賽前3位球隊。同人唔同命，在雲高爾領軍的首個賽季，紅魔鬼今晚戰畢史雲斯，下周會到訪上季護級分子新特蘭，繼而連續面對般尼、昆士柏流浪和李斯特城3支升班馬，第6輪亦僅鬥實力一般的韋斯咸（見附表）。以曼聯於季前熱身賽的出色表現，加上雲高爾「名牌效應」令球隊士氣高昂，曼聯在頭6輪賽事要全取18分，難度似乎不大，輕鬆賽程亦正好讓今季轉變甚大的紅魔鬼，在完全適應新戰術前能避過硬仗。<br>與上季一樣，曼聯今季首場聯賽都是遇上史雲斯，上季「莫天才」領軍到訪威爾斯，都可以憑尹佩斯和韋碧克分別梅開二度，以4:1取得聯賽首勝。今晚面對同樣對手，領隊已換上了「救世主」雲高爾，場地亦改在「夢劇院」奧脫福；各種有利因素俱備，若紅魔不能旗開得勝，叫曼迷們情何以堪？文：飛奧</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive </p></body></html>