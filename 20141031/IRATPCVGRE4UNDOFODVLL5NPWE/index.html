<html><header><meta charset="utf-8"><title>馮仁昭四圍超：亞視10月有冇糧出？葉家寶：準備好資金 - 馮仁昭</title></header><body><h1>馮仁昭四圍超：亞視10月有冇糧出？<br>葉家寶：準備好資金 - 馮仁昭</h1><p>亞視上期糧拖到無可再拖，再要王征畀。不知不覺又到10月出糧嘅日子，亞視員工梗係好緊張喇！噚日亞視喺大埔總台為新節目《名人名錶之財息兼收》宣傳，張家瑩聯同一個古董錶專家擔任主持，一班藝員許瑩、王家敏、徐丁，仲有亞視執行董事葉家寶都有出現。</p><p>王家敏：陸續收緊錢</p><p>記得亞視冇糧出嘅日子，葉總連影都唔見，噚日專登嚟撐場，梗係畀記者問佢今日有冇糧出，佢話：「出糧完全冇問題，今日股東同投資者已準備好資金出糧，正積極同銀行搞緊。節目運作唔會因發放薪酬問題影響，我哋期望往後可以準時出糧。」記者會後，亞視公關部就確定話今日會出糧。<br>自己有生意嘅張家瑩，唔使憂柴憂米，所以佢好有信心話：「應該冇問題，自己冇問公司，亦冇人提起，無謂自己打沉自己士氣，相信會運作正常。」王家敏被問到之前拖糧今次驚唔驚，佢口啞啞話：「唔識答，但自己陸續有收緊錢，唔擔心。」<br>撰文：馮仁昭</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror  </p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>