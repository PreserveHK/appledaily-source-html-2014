<html><header><meta charset="utf-8"><title>港視壯士：傳媒高層投共毀新聞自由</title></header><body><h1>港視壯士：傳媒高層投共毀新聞自由</h1><p>【反滅聲撐新聞自由　2.23上街】<br>那是30年前的事，大陸剛開放。蔡錦源在無綫電視任助理編導，當時有個節目叫《每日一字》，有一集教「莒」（讀音：舉）字，並介紹成語「毋忘在莒」是源於春秋戰國時代齊桓公流亡莒國，扎根此地再收復國土，終成五霸之首。這一集最終被抽起，從沒曝光，只因蔣介石借此成語提醒自己要「反攻大陸」。「新聞自由收窄，唔係因為政府打壓，係管理層為討好政權，自己收窄」，這名香港電視高級編導說。<br>蔡再重提一件往事，1989年他在亞視做導演，六四事件後，亞視獲得世界小姐選美比賽香港區的轉播權，當年大會攝製隊伍在台北取景，拍攝一眾佳麗拿起中華民國國旗飄揚，亞視憂心得很，但沒權刪走片段，惟有在放映時插播司儀講話。李慧玲被商台解僱，他想起了這支國旗，「只係一支旗，唔係鼓吹台獨，但就驚激嬲中國，自己投誠、跪低」。<br>蔡錦源是港視留守政總十壯士之一，跟李慧玲僅數面之緣。但當晚收到她被解僱消息，震驚得倒瀉咖啡，恰如肥皂劇情節。咖啡雖熱，卻感心寒，「我直接諗到一連串事件，係咪佢得罪咗啲政治人物而要滅聲呢？好恐怖」。</p><p>「唔出聲就會變幫兇」
</p><p>另一壯士麥家恩是港視助理編導，李慧玲被炒當晚趕去商台聲援，因為感同身受，正如港視不獲發牌，政府同樣沒解釋原因，「我覺得好荒謬」。她說留守政總期間，李為他們錄製聲帶在電台播放，才不叫社會遺忘，也讓她明白要站出來發聲，才不會令不公義事情變得理所當然。<br>在香港，新聞自由從來沒有市場。蔡錦源說就像新鮮空氣，以為可日日呼吸得到，「你唔會覺得重要」，直至污染到無法吸一口氣才去補救。新聞自由也一樣，「日日都有咁多份報紙，有咁多種聲音，你會覺得冇事」，但看不見它慢慢倒退，「以為愛港之聲又鬧，黃毓民又鬧，香港都係咁自由，但就睇唔到愛港之聲係為咗打壓佢唔鍾意嘅聲音」。<br>在外套戴上藍絲帶的蔡錦源，又想起了第三件往事。2007年時任前教統局常任秘書羅范椒芬致電當時教院教授莫慕貞，點名要解僱批評教改的講師葉建源，莫斷言拒絕，捍衞了學術自由，「肯企硬，佢係奈你唔何」。他說面對不公義就要發聲，以示不滿，「因為你唔出聲，就係助長佢發生，我哋就會變成幫兇」。<br>記者  王家文</p></body></html>