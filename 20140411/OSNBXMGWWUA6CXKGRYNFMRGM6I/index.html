<html><header><meta charset="utf-8"><title>邊青保母公園埋堆伸援手</title></header><body><h1>邊青保母公園埋堆伸援手</h1><p>【特寫】<br>「睇吓呢度，有啲新嘅塗改液迹，證明有人噚晚喺度留到好夜」。香港中華基督教青年會（YMCA）的外展社工何鳳婷（何媽）和曾美儀（Jimmy）每天出動到葵青區的公園和商場後樓梯一帶「遊蕩」，主動向青少年「埋堆」，了解他們不愛回家的原因，並在他們遭受挫折時伸出援手，助他們重返正途。  </p><p>給予最適當意見</p><p>工作了約20年，她們笑言從未被青少年拒絕，或用暴力排斥。身材較高大的Jimmy更笑說：「遠處見到一班人坐喺籃球場，諗住行埋去搵佢哋傾偈，點知我一行近，成班人『嗖』一聲四方八面搵地方匿埋，好快一個人影都冇，後來知道原來佢哋以為我係警察！」<br>何媽又指，青少年容易被人利用。「好似未成年少女意外懷孕，俾黑社會利用販毒，佢哋夠義氣，想幫friend瞞，又信『大佬』會搞掂。我哋唔會主動去查或者聽完報警，但會畀最適當嘅意見佢哋選擇，希望佢哋揀條唔會後悔嘅路」。</p><p>獲信任最為滿足</p><p>訪問期間，何媽在海濱遇到一對帶着子女的年輕夫婦，原來那年輕的爸爸是何媽初出茅廬時輔導過的青年，現在不但成為有承擔的爸爸，更成為一個獨當一面的裝修師傅，不時會提供工作機會給有需要的青年。「好開心！最滿足係自己喺佢哋最需要嘅時候，信任我哋，畀機會陪佢哋一齊行！」何媽滿足地說，Jimmy也點頭認同。<br>查詢電話：2434 0288<br>葵青及荃灣青少年外展社會工作隊網頁： http://kto.ymca.org.hk/page.aspx?corpname=KwaiTsingTsuenWanYOSWT&amp;i=582 <br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>