<html><header><meta charset="utf-8"><title>透視泳衣誘老公噴血張美妮好黐身</title></header><body><h1>透視泳衣誘老公<br>噴血張美妮好黐身</h1><p>你又晒，佢又晒！最近好多女星唔知係咪「自晒」成癮，佢哋好鍾意晒自己嘅水著look惹人關注，計早前人妻陳爽喺微博狂貼水著谷胸相，陳自瑤池邊晒泳衣pose，仲有大肚人妻陳倩揚同楊張新悅等等，另外仲有都係人妻嘅胡蓓蔚同未係人妻嘅胡杏兒、胡定欣晒「三胡船河泳衣」look等等。<br><br>昨日，輪到張美妮發功，佢同老公去咗布吉旅行，當然唔少得陽光與海灘，佢仲張貼咗幾張相，梗係包括泳裝照、做spa晒腿等等，美妮留言：「忙了好幾個月，終於放假去布吉relax吓啦！這次的villa很捧啊！每天就是游游水、曬太陽、做spa，晚上再吃海鮮聽live band...太開心了！而最開心的，是這幾天能和老公時時刻刻的在一起！哈～我是貼身膏藥～吖唔係！係貼身可人兒至啱！」佢件泳衣，仲係透視0架……</p></body></html>