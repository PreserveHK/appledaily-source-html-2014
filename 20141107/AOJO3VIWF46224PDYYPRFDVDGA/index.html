<html><header><meta charset="utf-8"><title>求驗客手記：蘇露上庭揭家暴</title></header><body><h1>求驗客手記：蘇露上庭揭家暴</h1><p>美國門將打人要上庭？唔好誤會，講嘅唔係踢愛華頓嘅侯活，而係美國女足首席門將蘇露。呢位幫國家奪得兩屆奧運金牌嘅33歲老將，早前喺一次同屋企人及親戚食晚飯期間，涉嫌因醉酒打傷佢家姐同外甥，俾美國法院告佢使用家庭暴力，但佢竟然唔認罪。佢律師聲稱蘇露先係受害者；而佢個外甥畀口供時，就話蘇露一嚟到聚餐就大吵大鬧，仲鬧佢又肥又醜，佢家姐走嚟勸交，反而俾蘇露打埋一份。𠵱家兩邊各執一詞，總之過埋下年1月聆訊，就真相大白啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>