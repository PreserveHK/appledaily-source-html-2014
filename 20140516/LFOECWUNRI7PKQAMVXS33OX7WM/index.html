<html><header><meta charset="utf-8"><title>中環在線：永利老闆2.2億　買《大力水手》雕像 - 李華華</title></header><body><h1>中環在線：<br>永利老闆2.2億　買《大力水手》雕像 - 李華華</h1><p>永利澳門（1128）老闆史提芬永利（Steve Wynn）與前妻好鍾意投資藝術作品，喺旗下賭場開咗唔少藝廊。Steve前日又投得心頭好，喺蘇富比紐約拍賣會上，以2.2億元（2,820萬美元），投得美國著名雕塑家Jeff Koons嘅《大力水手》（Popeye）雕像，打算放喺佢其中一間拉斯維加斯酒店。</p><p>曾賣畢加索名畫成佳話</p><p>Steve不時大額買賣藝術品，舊年3月將一幅畢加索嘅名畫《La R𤕸ve》，以12億元賣走成一時佳話。佳士得年底嘅紐約拍賣會，傳佢前妻以11億元投得英國畫家Francis Bacon嘅三聯畫《Three Studies of Lucian Freud》。<br>Jeff Koons嘅創作亦價值不菲，佢以拋光不鏽鋼創作嘅大型橙色扭球狀雕塑《Balloon Dog》，舊年底喺拍賣會以4.5億元（5,840萬美元）成交。</p></body></html>