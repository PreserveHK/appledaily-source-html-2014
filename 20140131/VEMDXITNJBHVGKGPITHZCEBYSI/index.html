<html><header><meta charset="utf-8"><title>城城娜姐出馬城城新年溫馨盡孝</title></header><body><h1>城城娜姐出馬<br>城城新年溫馨盡孝</h1><p>恭喜發財！今日是馬年大年初一，本報特請來馬場得意的郭富城，以及事業當旺的周秀娜齊齊「出馬」。城城兩匹愛駒「愛將」和「愛的呼喚」，過去一年多次勝出，讓城城拉了多次頭馬，可見城城與馬確實有緣，踏入馬年，城城祝大家龍馬精神，馬到功成。至於周秀娜也祝各位單身人士在新一年找到另一半，實行周年旺相，年頭行運到年尾！</p><p>二○一四馬年春節，辭舊迎新，郭富城祝願大家新一年龍馬精神，馬到功成！城城與張智霖等好友合資買下的愛駒「愛將」，以及城城另一愛駒「愛的呼喚」先後贏了多次頭馬，可見城城與馬相當有緣。<br>城城農曆新年期間有電影《西遊記之大鬧天宮》上映，過節前他要忙於在中港台等地宣傳，忙到年三十晚才收爐。記者問他會否離港避年？他日前說：「唔會啦！今年會留港過節，因為忙咗成年，真係冇乜時間陪吓媽咪，趁過年有幾日假，諗住返媽咪屋企陪吓佢食飯同傾偈！」 </p><p>戀情順其自然</p><p>中國節日之中，城城最喜歡過農曆新年，他笑說：「細個真係好鍾意過年，因為過年有好多過年食品好好味，長輩又會畀利是我，屋企熱熱鬧鬧，真係幾開心。𠵱家年紀大咗，收人利是就唔多好意思，不過我自己都會準備一啲開工利是畀身邊嘅工作人員同親戚啲小朋友。」<br>四大天王之中，只有城城還未成家立室，黎明結完但已離婚，問城城今年有否意思成家立室？他笑言：「點成呀！連女朋友都未有，順其自然啦。今年都好多工作要做，邊度有時間談情說愛，我覺得呢啲嘢唔到我諗，緣份到時就會有結果。」據悉他在農曆年假後要到北京拍新片，6月會投入《寒戰2》，之後便全情投入籌備自己做導演的新片。<br>採訪：陳月媚    <br>化妝：Fanny Chan<br>手錶：Longines<br>髮型：Ian Wong of ii salon</p></body></html>