<html><header><meta charset="utf-8"><title>父自責：係我搞到佢咁</title></header><body><h1>父自責：係我搞到佢咁</h1><p>【本報訊】「我唔識做人老竇，我失敗……」「宅」足九年的文仔圖以燒炭了結自己短促一生，其父昨破門進入兒子睡房，才得以深入窺探至親的生活，打開兒子電腦，是韓國綜藝節目《花樣爺爺》及網上遊戲《群龍默示錄》的畫面；櫃內的模型對他來說也是「難得一見」，他自責自己多年來無與兒子好好溝通，哽咽稱：「係我搞到個仔咁樣。」<br>文仔父親亦希望兒子能聽到其心聲：「唔好咁儍囉，有乜事開心見誠講，連死都有勇氣，點解冇勇氣去同我講清楚啲嘢呢？屋企又唔需要你負擔，好話唔好聽你係我個仔，我養你過世都冇問題，就算我唔食都會畀你食啦，點解要諗埋一邊……你真係去咗，最影響邊個吖？人係求生，點解要求死……我以前破產都唔使死啦……」</p></body></html>