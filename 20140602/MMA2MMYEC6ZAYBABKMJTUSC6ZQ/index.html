<html><header><meta charset="utf-8"><title>遠離西營盤，飛站！ - 陳也</title></header><body><h1>遠離西營盤，飛站！ - 陳也</h1><p>622公投，有無十萬人，咁少？抑或係咁多？<br>冇人心裏有底，但我好肯定，有些東西，像城堡那樣，正慢慢移動。像我78歲的老媽，開到口問，點去投票。希望所有老友記，他們的孩子、孫子，能替老人家打點好，替他們揀好票站，上好網，讓他們沒有後顧之憂，棟一下枴杖義正辭嚴表態：為了下一代，我們這些老鬼，義無反顧，一票都不能少。<br>老媽擔心書生型的佔中三子被跣、被抽水。三個大叔，做到盡，去到盡，無愧於天地歷史。回報如何呢？暫時，泛民各懷鬼胎，不甚了了。622，是泛民晒冷的底線，假如號召力不如民建聯一個選區的蛇齋餅糭低招，叫破喉嚨依然只得十萬投票，泛民這塊招牌，自動分解，以後，各據山頭，自己人踩自己人，自己友搶自己友票，每日都在騎劫的互相指罵中內耗，技術上，泛民宣告玩完。名義上，所有叫做後援、真相、聯盟、×聲的，都會搶住改名叫自己做：反同泛民、反佔中泛民、反悼念六四泛民、反豆沙包泛民。行到這一步，香港人迫着部署，遠離西營盤愈遠愈安全，唯一可以做的，是自己飛站！ </p><p>【壹錘定音.李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk  </p></body></html>