<html><header><meta charset="utf-8"><title>求驗客手記：普巴送波褲食檸檬</title></header><body><h1>求驗客手記：普巴送波褲食檸檬</h1><p>法國大國腳前晚喺友賽憑雷米、基格納同基沙文各入1球，作客輕取阿美尼亞3:0。呢場波係馬賽前鋒基格納4年嚟首次幫法國踢正選，佢入1球同有兩次助攻，表現相當出色，但講到搶鏡就唔及隊友保羅普巴（右）。事緣喺完場後有個小球迷問呢位祖雲達斯中場攞波衫，但普巴唔肯，只係除條波褲出嚟畀佢頂檔，點知個小球迷唔肯要，送番大大個檸檬畀佢。撇開衞生問題，條褲得個號碼又冇名，收藏價值似乎唔及波衫，或者係咁嘅原因，個小球迷先至唔肯要普巴條波褲。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>