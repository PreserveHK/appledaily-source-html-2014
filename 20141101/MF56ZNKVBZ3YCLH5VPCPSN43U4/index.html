<html><header><meta charset="utf-8"><title>辭職補選　各界促擱置</title></header><body><h1>辭職補選　各界促擱置</h1><p>【雨傘革命　第35天】<br>【本報訊】學聯、學民、泛民、佔中三子，及公民團體組成的五方平台，探討由議員辭職引發變相公投，可是引來部份佔領者及泛民成員反彈，質疑以人大8.31決定或政府方案做公投議題，等同拿佔領者作籌碼豪賭，政府不會接受公投結果之餘，泛民落敗就要被迫支持假普選方案，促停止有關公投探討。有泛民議員也同意可不用有關公投議題，稱在公投問題上必須諮詢佔領者及市民意見。  <br>記者：呂浩然</p><p>雙學、佔中及公民團體早前與泛民議員開會，探討由議員辭職引發變相公投，當時有建議用人大8.31決定或政府方案做公投議題，增加公投對抗性，又表明落敗會「願賭服輸」，支持政府方案。但有泛民中人指，有關建議公開後即引來部份佔領者反彈，質疑以人大8.31決定或政府方案做公投議題，等同拿佔領者作籌碼豪賭，留守金鐘的陳先生質疑，泛民早已決定不通過政府假普選方案，「點解你又拎返出嚟講？」<br>陳先生指拿公投作賭博籌碼無意義，更會令建制乘虛而入，「公投未必會令政府有大改變，但你個位會唔會俾其他建制派坐咗呢？我寧願你唔做嘢霸住個位，都好過你放其他人立法會」。</p><p>人大8.31決定做議題存風險</p><p>除了佔領者反對，泛民內亦不乏反對聲音。有民主黨人說，若以是否接受政府方案作公投議題，泛民20多名議員早已聯署表明否決方案，如果公投結果與泛民立場不同，泛民投支持票等同出賣支持者，若建制派像上次五區公投般杯葛，公投是否還有意義？</p><p>存技術問題「係為乜而做？」</p><p>民主黨立法會議員何俊仁也同意，以人大8.31決定或政府方案做公投議題有風險，他個人認為可以不用有關議題作公投，何強調是否要搞公投、公投用甚麼議題，必須從長計議，諮詢佔領者及市民意見。<br>公民黨梁家傑指辭職公投存有技術問題，因補選一般在議席出缺後四至六個月內舉行，若泛民在本月上旬辭職，當局可能在明年3月至5月期間補選，屆時政改方案已在立法會表決，「咁（公投）係為乜而做？」<br>梁家傑又透露泛民很重視學生對變相公投的意見，但一些問題如「變相公投可唔可以將呢個雨傘運動，作一個階段性嘅總結？」將佔領運動的人手和資源投入到變相公投後，佔領的範圍和規模是否要調整等問題，希望學生可以在「五方平台要有一個清晰嘅表述」。<br>佔中發起人陳健民亦提醒各方，若辭職公投能讓青年、學生將雨傘運動帶入社區，做到遍地開花就值得研究，但泛民在議會內已是少數，要慎重考慮辭職公投的風險，故應該給予泛民空間在內部達成共識。<br>雙學對辭職公投相當堅持，學聯副秘書長岑敖暉指，辭職公投可將參與佔領的堅定理念帶到香港每一個角落，不是因為催淚彈或一時激情而出來。<br>學民思潮召集人黃之鋒形容辭職公投是與建制派全面較量，「最公平嘅做法就喺揾選舉事務處去數」。他指如建制派再次如五區公投般杯葛選舉，「咁咪睇吓到時有幾多白票」，讓民意決一高下。</p><p>佔領者心聲</p><p>陳先生（圖書館管理員）：<br>「對（辭職公投的）成效有懷疑，始終唔係第一次做，感覺冇咁深。五區公投宣傳唔夠，錯失咗令香港人認識公投概念嘅機會，你辭職，然後我投番票畀你，冇再延伸落去，好多人投完票都唔知你哋嘅目的，想爭取啲乜。泛民要檢討上次不足，如果係做番同一套嘢，淨係叫人投票，冇意思。」</p><p>王同學（香港知專設計學院廣告設計學生）：<br>「公投未必有效，港大6.22公投有80萬人投票，都冇乜用，周融都搞簽名運動啦，𠵱家數字已經冇用，政府唔會理，除非政府有實際方案拋出，我哋先有投票接唔接受嘅需要。公投議題未必能照顧所有人意願， 亦會令部份佔領者以為係退場機制。如果舉行公投，議員應先到佔領區了解市民訴求才訂定議題，假如議題有關退場，我絕對唔會參加，因為現時只能堅持以不合作運動向政府施壓才有效。」</p><p>陳先生（從事社會服務團體）：<br>「明明大家都決定咗（不通過政府普選方案），點解你又拎番出嚟講？你用辭職公投呢個籌碼，喺咪政府會有咩大改變呢？未必會，但你個位會唔會俾建制派坐咗呢？我寧願你唔做嘢霸住個位，都好過你放其他人入嚟（議會）。」</p><p>王震傑（多媒體工作者）：<br>「唔支持辭職公投，因公投只能表達一種市民唔接受政府所提出嘅政改方案嘅意向，未必可以令到爭取真普選走前一步。即使五名議員辭職又選番泛民代表入去，其實對政府唔會有影響。選舉都始終有風險，雖然好有信心泛民會贏，但萬一輸咗失去關鍵少數否決權會更大鑊，所以好有保留。」</p><p>羅先生（社福機構義工）：<br>「支持公投，既然有市民認為佔領人士霸佔道路，認為佔領者唔代表沉默大多數，公投可反映支持真普選市民嘅實際數字，令政府唔可以再唔理會。數字唔會呃人，投票係最均真。唯一擔心係公投期間會有建制派、藍絲帶出來搞事。不過，佔領運動已喚醒港人。」</p></body></html>