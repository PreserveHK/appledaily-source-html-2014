<html><header><meta charset="utf-8"><title>梁詠琪停工養胎　享受被踢</title></header><body><h1>梁詠琪停工養胎　享受被踢</h1><p>懷孕6個月的梁詠琪（GiGi）昨日和性感大騷玉背上陣的台灣女星隋棠在尖沙嘴iSQUARE出席首飾品牌開幕典禮，穿着白色連身裙的GiGi，腳踏3吋短靴，在現場觀看醒獅表演，不過，醒獅爬到幾層樓高的竹桿頂上，剛剛就在GiGi頭頂之上，非常驚險，GiGi自然反應即時用雙手護肚，她說：「相信佢哋都好專業，但係第一時間諗會唔會砸親？」</p><p>GiGi表示今次活動之後便會閉關養胎，事關冬天流感高峯期，要事事小心，她說：「𠵱家好刺激嘅嘢都唔睇，噚日同老公睇卡通片，BB即刻踢我。老公之前第一次feel到BB踢，仲眼有淚光，感動到喊，因為佢感覺到有一個新生命。」GiGi有冇感動喊呢？她說：「我又冇，老公係Drama King，不過自己每日check吓BB有冇郁，試過成日都唔郁，自己都驚，郁番先瞓得着。」<br>採訪：溫敏芝<br>攝影：陳順禎</p></body></html>