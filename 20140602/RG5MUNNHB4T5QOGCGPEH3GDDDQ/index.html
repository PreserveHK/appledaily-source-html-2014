<html><header><meta charset="utf-8"><title>隔牆有耳：好打得林鄭唔打仔 - 李八方</title></header><body><h1>隔牆有耳：<br>好打得林鄭唔打仔 - 李八方</h1><p>雖然林鄭月娥喺工作方面好打得，但原來有啲嘢，佢係「唔打得」。話說林鄭噚日分享家長同子女溝通之道時，育有兩子嘅林鄭表明，佢從來唔會出手「打仔」。<br>林鄭話自己一直都係以尊重嘅態度同阿仔相處，首要係唔好用大人嘅口吻同教訓佢哋。而佢有個原則，相信唔少在職家長都做唔到，就係堅持唔請外傭，要親自照顧阿仔。佢仲話互聯網咁發達，造成咗父母同仔女間嘅距離，但都唔係阻礙溝通嘅因素，只要家長花多啲時間關心細路就得嘞，但提醒過份關心，就會造成無形壓力㗎嘞。林鄭仲憶述兩個仔仔當年話要向外闖時，自己都有啲擔心，但都明白要放手，畀佢哋開拓吓眼界。</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>