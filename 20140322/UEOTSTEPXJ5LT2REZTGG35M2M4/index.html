<html><header><meta charset="utf-8"><title>哎吔繼父睇唔過眼家輝寸Baby：睫毛幾呎長</title></header><body><h1>哎吔繼父睇唔過眼<br>家輝寸Baby：睫毛幾呎長</h1><p>張家輝、鄭秀文（Sammi）、楊穎（Angelababy）和《快樂男聲》的歐豪前晚在何文田街頭拍攝電影《失戀急讓》煞科戲，導演卓韻芝大叫收工，在場的工作人員歡呼，還食cupcake開香檳慶祝。<br><br>張家輝在戲中飾演Baby的繼父，Baby說：「家輝個角色好嚴，平時就成日講笑。」家輝突然一臉認真說：「我唔係同你講笑喎！」再續說：「佢同平時都好唔同，平時好似金絲雀咁，眼睫毛幾呎長。」現場氣氛尷尬，Sammi即刻替Baby解圍：「佢性格都好豪邁，真性情，男仔頭。」</p><p>唔介意三手林寶
</p><p>Baby被問到男友黃曉明送的林寶堅尼是第三手，她說：「我完全唔介意，有就開心，係心意嚟嘅，乜嘢都開心。」之後，被問到是不是接拍《封神榜》，她說：「𠵱家仲未知，應該會幫手。」<br>此外，Sammi表示和張家輝在戲中有親熱戲，被問到有沒有得到安仔的批准？家輝笑笑口搶答說：「工作嘅嘢屋企人實支持。」Sammi則和應道：「勁啲都仲得呀！」Baby在旁湊熱鬧說：「我都想睇，拍嗰時你哋有冇笑㗎？」Sammi說：「冇笑，仲好滋味！」Sammi表示現時接戲，開心是重點，工作以外，更重視跟其他演員的交流。<br>採訪：文國駿<br>攝影：黃文偉</p></body></html>