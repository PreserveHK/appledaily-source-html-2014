<html><header><meta charset="utf-8"><title>趣趣地：C朗又攞獎皇馬威晒</title></header><body><h1>趣趣地：C朗又攞獎皇馬威晒</h1><p>金球獎邊個攞就未知，但基斯坦奴朗拿度（C朗）就先喺杜拜舉行嘅環球頒獎典禮上，砌低對手美斯同紐亞，奪得最佳球員兼球迷最喜愛球員兩個大獎，無疑為佢爭金球獎造勢。呢個頒獎典禮真係皇馬玩晒，最佳球隊係佢哋，最佳教練就係安察洛堤，連最佳主席都係佩雷斯，好似成個2014年球壇唯皇馬獨尊咁。</p><p>皇馬周二同AC米蘭喺杜拜友賽，所以AC班球員都有份去頒獎禮，而啱啱落實被借番馬體會嘅費蘭度托利斯亦有出席，咁啱喺典禮上行過馬體會班主兼行政總裁基爾馬連附近，傳媒補捉到佢同班主攬攬，後者個樣仲好似好陶醉，網友就話呢張相基味甚濃。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>