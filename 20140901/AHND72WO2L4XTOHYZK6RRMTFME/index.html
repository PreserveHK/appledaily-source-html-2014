<html><header><meta charset="utf-8"><title>體壇拾趣：寶查贏波鬥足「衫」盤</title></header><body><h1>體壇拾趣：<br>寶查贏波鬥足「衫」盤</h1><p>美國網球公開賽上周六繼續進行男、女單第3圈比賽，其中加拿大美少女寶查（圖）對住30號種籽捷克嘅施查高娃，第一盤輕鬆先贏6:2，點知第二盤打足70分鐘，呢位7號種籽仲喺決勝局以細分2:7輸番轉頭，好彩佢最後贏多盤6:4，有驚無險贏波晉級，16強會鬥另一位種籽球手馬卡露娃。唔止贏波，喺《SI》網站早兩日嘅美網球手戰鬥裝備點評，寶查一身搶眼藍色戰衣配太陽帽仲大獲好評，真係由場內贏到場外。不過，同樣身為90後嘅澳洲男子球手基治奧斯就唔可以好似寶查咁成為人生贏家喇，雖然一件藍加紫再搭螢光粉紅嘅戰衣襯晒呢位不羈少年，衣着一樣俾《SI》讚，但去到上周六嘅男單第3圈喺先贏一盤6:3之下，連輸3盤畀西班牙老將羅比度，步佢位男雙拍檔湯密後塵，未到第二周賽事就要講拜拜。（now676台今日11:00pm起直播）</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>