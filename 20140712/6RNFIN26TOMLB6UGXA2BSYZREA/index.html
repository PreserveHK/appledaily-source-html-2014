<html><header><meta charset="utf-8"><title>女球迷懶人包：撐巴西哀兵必勝 - 陳婉婷</title></header><body><h1>女球迷懶人包：撐巴西哀兵必勝 - 陳婉婷</h1><p>成語有云：「驕兵必敗，哀兵必勝。」巴西喺4強戰輸俾德國1:7，震撼世界球壇，巴西呢場比賽明顯缺乏準備工夫，應驗咗「驕兵必敗」。完場後，多個球員哭成淚人，球迷留守到最後，以掌聲同行動支持球隊，場面感人。今晚，相信巴西會上演一幕「哀兵必勝」，經過咁大嘅恥辱同失敗後，必然會激起球隊最大決心同鬥志，證明自己嘅同時，都要報答巴西球迷嘅支持。相反，荷蘭喺最後關頭輸12碼，大傷元氣同信心，亦較巴西少一日恢復時間，論狀態同士氣會較為秤低。</p><p>班納特作用更大</p><p>睇咗咁多場波，我諗大家對巴西同荷蘭都頗熟識。今晚我會推介大家留意幾位表現不俗嘅球員，包括20號仔班納特安尼斯奧（圖），上場取代尼馬踢正選，作用比費特同侯克更大，加埋上場喊到收唔到聲嘅靚仔奧斯卡杜斯山度士，今晚豁出去踢，應該可以帶返對射門鞋；而防守上當然亦係含住一口怨氣，停賽復出嘅隊長堤亞高施華，佢絕對有能力阻擋荷蘭嘅進攻。</p><p>「豆腐防線」一推就散</p><p>上場巴西無奈地教識大家知道甚麼是「豆腐防線」同「豆腐龍」，大家都明白㗎啦，即係好似豆腐咁軟弱，一推就散。<br>陳婉婷<br>太陽飛馬助教</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>