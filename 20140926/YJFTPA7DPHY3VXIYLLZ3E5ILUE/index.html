<html><header><meta charset="utf-8"><title>隔牆有耳：文人填詞訴蝸居苦況 - 李八方</title></header><body><h1>隔牆有耳：<br>文人填詞訴蝸居苦況 - 李八方</h1><p>古時長安米貴，居大不易，今有香港樓貴，小市民則悲嘆上車難，買間劏房隨時要過百萬，租都唔容易，畀一萬幾千蚊，都只係租到間市區棺材房！<br>康文署舉辦嘅第24屆全港詩詞創作比賽，今年公開組冠軍係王錦洪嘅《蝸居紀實》，寫港人蝸居苦況，相信好多人點滴在心頭。《蝸居紀實》係咁寫嘅：<br>老夫慚愧住劏房　上無梁　側無窗　檐隙炎風<br>爭肯送微涼　夾板新修纔五尺　閒作案　倦為牀<br>夜來淫雨忽浪浪　濕巾箱　透泥牆　交響環迴　<br>千滴落盆缸　且喜簞瓢炊未斷　雖僻陋　又何妨<br>今屆填詞比賽詞牌係《江城子》，用韻以戈載《詞林正韻》為準，康文署話今屆填詞比賽共收到650幾份參賽作品，反應好熱烈。</p></body></html>