<html><header><meta charset="utf-8"><title>隔牆有耳：「王維林」今現身維園 - 李八方</title></header><body><h1>隔牆有耳：<br>「王維林」今現身維園 - 李八方</h1><p>唔好以為坦克人只喺長安街出現過，維園都有喎！由白鴿仔主理嘅民主黨創意媒體部，不時都有新搞作；好似狼振英上場後，就整咗一系列禍港聯盟「呃人man」摺紙，諷刺狼班子醜聞多多，之後又添食一款「路姆西」摺紙，同樣大受歡迎。今年趁六四25周年，趕印四萬套「坦克人」摺紙，重現王維林喺北京長安街隻身阻擋坦克前進嘅一幕，免費派發畀今晚參加燭光集會嘅市民，同時向六四英烈致敬。<br>成班民主黨議員，噚日仲喺立法會大樓嘅辦事處對住解放軍駐港部隊大廈嘅玻璃窗上，貼坦克圖案及「平反六四」標語，促北京政府堂堂正正面對平反六四。</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp  </p></body></html>