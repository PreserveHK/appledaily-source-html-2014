<html><header><meta charset="utf-8"><title>中環在線：PRADA圓夢　成功買咖啡店 - 李華華</title></header><body><h1>中環在線：<br>PRADA圓夢　成功買咖啡店 - 李華華</h1><p>內地打貪唔多唔少影響到奢侈品牌嘅生意，高檔名牌之間要鬥就要再諗計，唔只賣衫、賣手袋。PRADA（1913）舊年爭購意大利餐廳Cova Patisserie失敗，新近宣佈買入有190年歷史嘅米蘭咖啡店Pasticceria Marchesi（圖）80%股權。<br>舊年中LVMH收購COVA，市傳PRADA亦有爭購，今次呢單刁同樣係名牌子收購咖啡店，只係換過兩個牌子，分別在於，COVA一直以特許經營模式在港設有多間分店，Pasticceria Marchesi就冇，在港知名度或者不及COVA。<br>PRADA認為，呢次收購可以配合公司嘅全球發展策略，仲可以提升Pasticceria Marchesi嘅品牌地位。唔知遲吓會否在港開分店，攻強國人市場呢？</p></body></html>