<html><header><meta charset="utf-8"><title>睇Eric Kwok睇啲乜？</title></header><body><h1>睇Eric Kwok睇啲乜？</h1><p>郭偉亮（Eric Kwok）前晚在紅館舉行首場「我最喜愛Eric Kwok演唱會」，全晚玩頒獎禮概念。Eric打盡人情牌，邀得16星伴Iron Man，更有張學友及葉蒨文兩位重量級嘉賓，少鹹笑話、炫富鑽戒、爆大鑊及愛的宣言等7個精采位統統奉上。頒個「最具欣賞指數」大獎給Eric Kwok演唱會，實至名歸。<br>採訪：盧妹</p><p>睇Iron Man上身</p><p>Eric與《Iron Man》男主角羅拔唐尼相似度達99％，前晚他以紅色Iron Man造型出場為梁詠琪、鄭希怡、梁漢文及Eason的串燒快歌伴舞，Eric與Eason更有摸胸貼身舞步，被梁詠琪形容為「黐咗線嘅Iron Man」。</p><p>睇陳奕迅灑鹽花</p><p>唱最多歌的陳奕迅（Eason）「冧莊」封歌王，他發揮「吹神」本色，當蘇永康唱《當這地球沒有花》時，把「沒有花」唱成「沒有bra」，Eason即示範女士跑步有胸與平胸之別，蘇永康笑謂：「相信冇（bra），尊夫人跑馬拉松應該都冇乜影響。」</p><p>睇張學友做嘉賓王</p><p>自嘲「嘉賓王」的張學友唱《有個人》時全場反應最熱烈，Eric送上舊式錄音帶Open Wheel作禮物。而Eric又與葉蒨文（Sally）合唱《傷逝》，Sally說：「呢首歌本來係陳奕迅，但係我好鍾意，所以求佢哋畀首歌我，之後都唔好意思再叫佢寫歌。」</p><p>睇郭媽媽喊住收戒</p><p>Eric提到父親是病態賭徒：「每次出事，媽咪就拎啲珠寶去當，我想見番媽咪開心嘅笑容。」隨即播出Eric鑲嵌綠寶鑽戒的過程，更即場送給台邊的媽媽，郭媽媽感動到眼濕濕。Eric又含淚唱《那邊見》獻給亡父。</p><p>睇葉佩雯重踏紅館</p><p>郭太葉佩雯（Grace）以黑色露背低胸裙重踏台板，雖然她歌藝平平，不過Eric在台上重溫紅館的求婚片段，Eric問：「3年前我承諾畀幸福你，你答大家我有冇做到？」Grace抵死話：「幸福係有，不過錢就冇乜。」</p><p>睇Swing極速重組</p><p>Eric及Jerald由Snowman發展到Swing，拆夥重組又拆夥。前晚Jerald前晚在台上為好兄弟擔任樂隊領班，最後更極速重組Swing，兩人穿上紅白閃閃長褲獻唱經典歌《1984》及《大大公司》。</p><p>睇謝安琪點俾人寸</p><p>謝安琪（Kay）前晚未有現身，Eric說：「當年幫謝安琪寫《囍帖街》，帶佢去咗另一個level，Kay同我講佢好想好想嚟，不過佢經理人同我講佢唔得閒喎。」暗寸Kay經理人忘本，最後由蘇永康代唱《囍帖街》。</p><p>Eric Kwok有乜歌聽？</p><p>《IronMan》　Eric Kwok<br>《天下之大》　許志安<br>《荷花》　梁詠琪<br>《最佳損友》　陳奕迅<br>《夕陽無限好》　陳奕迅<br>《一枝花》　Gin Lee（原唱：彭羚）<br>《留不低》　吳雨霏<br>《正氣歌》　梁漢文<br>《楊千嬅》　楊千嬅<br>《給我愛過的男孩們》　楊千嬅（原唱：彭羚）<br>《囍帖街》　蘇永康（原唱：謝安琪）<br>《洗澡》　林欣彤<br>《爛命鴛鴦》　劉浩龍<br>《當這地球沒有花》　蘇永康（原唱：陳奕迅）<br>《懶音歌》　梁漢文<br>《傷逝》　葉倩文、Eric Kwok<br>《有個人》　張學友<br>《死物它》　葉佩雯<br>《跳火坑》　王梓軒<br>《我鍾意》　梁詠琪<br>《步步高》　梁漢文<br>《阿拉伯市場》　鄭希怡<br>《碌卡》　陳奕迅<br>《重口味》　陳奕迅<br>《二人默劇》　葉佩雯<br>《那邊見》　Eric Kwok<br>《煙霧瀰漫》　梁詠琪<br>《落花流水》　陳奕迅<br>《貝多芬與我》　陳奕迅<br>《1984》　Swing<br>《大大公司》　Swing</p></body></html>