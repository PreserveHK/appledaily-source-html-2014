<html><header><meta charset="utf-8"><title>異空戰士反傳統　靚佬湯死完又死</title></header><body><h1>異空戰士反傳統　靚佬湯死完又死</h1><p>《異空戰士》(Edge Of Tomorrow)日前喺香港上映，比美國早咗成個禮拜，不過大家唔好以為只係普通科幻片，其實這套戲，係改編自04年日本小說《All You Need Is Kill》，而由《死亡筆記》主筆操刀嘅漫畫，亦喺今年初開始連載。《異空戰士》一反一貫科幻片情節，重點唔係異形，亦都唔係男女主角有幾型，而係時空、時間嘅重複。<br><br>靚佬湯(Tom Cruise)今次唔做型男英雄，反而做一個怕死軍官，不過就咁啱得到穿越時空嘅異能，只要佢一死，就會返番去同一日嘅開始，所以佢就聯同由英國女星艾美莉賓特(Emily Blunt)飾演嘅女戰士一齊諗辦法打異形喇。<br><br>電影由《史密夫決戰史密妻》導演執導，用了1.7億美金，演員全穿上道具機械裝甲，特技動作靚佬湯也親身上陣，唔知道個結局，又會唔會出人意料呢？</p><p>【壹錘定音 . 李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk </p></body></html>