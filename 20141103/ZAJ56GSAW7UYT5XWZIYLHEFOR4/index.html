<html><header><meta charset="utf-8"><title>求驗客手記︰換走香川多蒙負仁</title></header><body><h1>求驗客手記︰<br>換走香川多蒙負仁</h1><p>真係唔知多蒙特搞乜，今季佢哋喺盃賽6場贏晒兼全部贏盤，但去到德甲就做咗提款機。噚日佢哋作客拜仁慕尼黑，靠馬高列奧斯頭槌入波半場領先1:0。去到71分鐘，教練高路普以哥斯基奧斯入替香川真司（下圖），諗住守埋最後20分鐘，點知就出事，1分鐘後即俾舊將羅拔利雲度夫斯基左腳快腳射入追成1:1；之後喺85分鐘，半場入替傷出曉姆斯嘅蘇保迪喺禁區內犯天條，拉跌列貝利被罰12碼，結果洛賓一射破網令拜仁反勝2:1（上圖），同時令多蒙特喺聯賽5連敗，兼錄近7場聯賽6敗。高路普賽後話：「我哋真係輸得好唔抵。」喺11年同12年連贏兩次德甲嘅多蒙特，今季頭10場聯賽輸7場，創下佢哋最差德甲開季成績。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>