<html><header><meta charset="utf-8"><title>返加國開學梁家輝孖女星味濃</title></header><body><h1>返加國開學<br>梁家輝孖女星味濃</h1><p>剛剛放完新年假，各人又要重回正常崗位，昨日梁家輝拖着老婆江嘉年到機場，但並非出埠度假，而是送一對孖女Nikkie及Chole機，兩個囡囡在港度完假要返回加拿大開學。家輝不時拖着老婆，又細心地為一對乖女辦理登機手續。<br></p><p>祝楊冪生貴子</p><p>昨午約兩點，家輝與老婆及一對孖女，四人行現身機場的國泰櫃位，他們都戴上黑超星味特別濃，引來不少市民眼望望。一對孖女已21歲，但家輝依然照顧周到，如替她們搞登機手續，可謂廿四孝老竇。之後家輝十指緊扣拖着江嘉年送一對女兒到閘口，入閘前Nikkie及Chole分別擁抱父母，可見感情要好。 </p><p>送完女兒入閘家輝停下接受訪問，他笑言：「拍完戲咪忙湊女囉。」提到劉愷威和楊冪明天在峇里結婚，家輝說：「我識佢老竇喎，結婚咩？聽聞佢哋行咗好耐，最開心係丹爺（劉丹），祝佢哋百年好合永結同心同早生貴子。」有指楊冪有BB，家輝笑稱：「咁咪好，嗱嗱聲，唔使搞咁多嘢，等丹爺可以早啲抱孫。」</p><p>周慧敏淡淡哋</p><p>此外，周慧敏和古巨基女友Lorriane昨日一早離港出外工作，雖然時間很早，但周慧敏已化好淡妝精神奕奕，大方向記者微笑及揮手，熊黛林和助手也現身機場，她謂到上海工作。<br>採訪、攝影：楊潔雯</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>