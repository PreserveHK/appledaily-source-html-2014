<html><header><meta charset="utf-8"><title>劉愷威微博迎小糯米楊冪留港剖腹誕女</title></header><body><h1>劉愷威微博迎小糯米<br>楊冪留港剖腹誕女</h1><p>劉愷威和楊冪今年一月初奉子成婚，昨天是內地兒童節，劉家媳婦楊冪順利在香港剖腹誕下6磅多重囡囡，昨午2時許，榮升父親的劉愷威急不及待在微博報喜稱：「歡迎劉家新成員！媽媽辛苦了！母女平安！感恩！祝全天下的小朋友和我家小糯米兒童節快樂。」而楊冪的爸爸也興奮的在微博中宣佈自己當外公：「我正式升級了。」 <br>當了爺爺的劉丹，昨日趕往山頂港安醫院探望媳婦和孫女，他昨午約5時許在醫院門外接受訪問，當大眾恭喜他時，他滿臉笑容，心情大靚說 ：「多謝多謝！今日出世，爭一安幾就夠7磅。個B女我覺得個嘴似阿威，我老婆就話似楊冪，不過我諗要過多一兩日，等佢個人收乾水先睇得清楚。」</p><p>愷威親剪臍帶</p><p>問他兒子有否替孫女剪臍帶？他說：「主要都係醫生剪，阿威叫做有剪一吓，佢都緊張到手騰腳震。本來係打算順產，不過佢好痛，所以阿威同醫生商量不如開刀。阿威唔落嚟㗎喇，佢呢幾日都會喺上面同老婆住。佢老婆生完BB就梗係攰，所以呢幾個鐘頭都係瞓覺，好多個鐘頭冇食嘢，不過啲麻醉藥未過，個人未係好清醒。」<br>問新任爺爺昨日有沒有抱孫女？劉丹笑說：「未呀，遠觀，哈哈哈哈！望到佢……即係……好似好精靈咁，幾個鐘頭就開吓眼，睩下睩下。」<br>問到劉丹首當爺爺心情？他說出見到B女已老淚縱橫：「我都唔知……我……我由產房出嚟，係我個孫女嚟㗎喎，啲眼淚水係咁標出嚟……嗰種滋味係講唔出嚟。」至於楊冪與愷威有沒有激動到哭？他點頭說：「佢哋梗係有喇，阿威話喺產房入面，臍帶一剪，佢就已經流眼淚。唔係驚血，而係感動，一個小生命就咁誕生喇。」</p><p>囡囡長住香港</p><p>至於B女乳名為何叫「小糯米」，劉丹解釋：「因為端午節前一日出世，糉係用糯米做，所以咪叫小糯米，正名等緊師傅改。」至於BB是否留在香港住？他說：「係喇係喇，都諗住長住香港，咁但係開工都要返去開工（指劉愷威兩公婆）。」劉丹妻子已為楊冪請了陪月員，幾天後她母女出院會先回老爺家暫住，以方便照顧。 <br>此外，昨日楊冪的圈中好友唐嫣、林心如和陳法蓉都有在微博祝賀，而唐嫣更認定楊冪做親家，她在微博留言說：「恭喜親家母和親家公哇，小米米終於出來喇，我的兒媳婦哇。」 <br>採訪、攝影：畢紹基、吳耀輝</p><p>【壹錘定音.李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk  </p></body></html>