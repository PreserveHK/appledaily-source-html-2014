<html><header><meta charset="utf-8"><title>隔牆有耳：科學園英文告示牌出醜 - 李八方</title></header><body><h1>隔牆有耳：<br>科學園英文告示牌出醜 - 李八方</h1><p>繼匯豐銀行宣傳海報串錯兩個英文字後，今次輪到大埔科學園出事。有網友日前影到，園內告示牌叫人唔可以帶狗入內，但有註明「導盲犬除外」，不過對應嘅英文寫成「Excepted Guided Dogs」，三個字錯咗兩字。<br>首先意思指除外的Excepted，唔應該加ed變過去分詞，好多告示牌都係寫Except；而導盲犬英文應是Guide Dogs，香港導盲犬協會都係咁寫，Guide後面唔使加d。<br>管理科學園嘅科技園公司回應話，有關告示牌為臨時性質，只喺園內放置咗一段短時間，噚日知悉後已立刻更正，並為市民同園區用戶帶來不便及影響致歉。</p><p>足本收睇《亂噏24》x鄭秀文＠杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>