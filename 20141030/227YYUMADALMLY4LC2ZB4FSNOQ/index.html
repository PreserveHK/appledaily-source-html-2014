<html><header><meta charset="utf-8"><title>女神tea time：少林寺有聲有色 - Fifi</title></header><body><h1>女神tea time：少林寺有聲有色 - Fifi</h1><p>以前出trip，恨不得玩多幾日唔使返工。不過最近出trip近十日，前所未有地咁思鄉，每日都留意新聞，但每次睇都覺得好竧。一個能夠講得出「14k冇民主」、宗教、體育冇經濟貢獻嘅領袖，竟然就係香港特首。<br>有睇開新聞都知，就算係內地，宗教及體育都可以話係經濟兩大產業。體育產業呢排已經有好多人講過，咁不如等我講下宗教。講近嘅有香港寶蓮寺，每年呢座佛寺為香港旅遊業貢獻咗幾多，相信政府有數得計。<br>講遠啲有少林寺，老早成為一個商業品牌。少林寺收入早已突破全年總計1億人仔大關，目前公司規模仍不斷擴大，更開設唔少附屬公司，業務多到數唔晒。少林寺收入來源除咗有少林寺入場費外，包括來自武僧團世界巡迴表演收費、少林無形資產管理嘅品牌授權業務；又試過搞功夫之星大賽、歌唱大賽吸金；藥局、書局、文化中心，甚至係少林食品都撈埋；近年更盛傳少林寺搞上市。<br>你可以批評少林寺過份商業化，但明明大大個商業案例喺度，識搞宗教嘅都可以搞得有聲有色。CY政府冇投入資源去拓展，就一口咬定話人哋冇經濟貢獻，咁樣諉過於人，咁唔負責任嘅講法，恐怕佛都有火！<br><br>Fifi<br> http://www.facebook.com/lovefrystock <br>本欄逢周二、四刊出</p></body></html>