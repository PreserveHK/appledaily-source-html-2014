<html><header><meta charset="utf-8"><title>體壇拾趣：十全十「美」黑帝叫糊</title></header><body><h1>體壇拾趣：十全十「美」黑帝叫糊</h1><p>黑帝登基在即！平治車手咸姆頓（黑帝、圖）喺周日嘅F1美國站，雖然只係以第2位起步，但賽事未到一半就成功爬到隊友羅斯保頭，最終順利以1小時40分04秒785首名衝線，喺車手榜已經head住羅斯保24分，好大機會繼08年後再次登上世界冠軍寶座。</p><p>黑帝周日贏埋個人今季嘅第10個分站冠軍後，F1生涯累積到第32場勝利，超越名宿文素，成為歷來錄得最多勝仗嘅英國車手。計埋今場，黑帝已經連贏5個分站，積分榜亦以316分領先羅斯保嘅292分，食住個勢喺今個周末贏埋巴西站嘅話，個總冠軍真係十拿九穩。<br>之不過做得職業車手，就算形勢幾不利都唔可以輸鬥心。羅斯保就話雖然自己落後咁多，又得番兩場比賽，但會如常投入全力爭勝喎。至於今站第3名過終點嘅歷斯亞度，連數字上嘅奪冠可能都冇埋喇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>