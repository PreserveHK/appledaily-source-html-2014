<html><header><meta charset="utf-8"><title>問誰未溫書？ - 陳也</title></header><body><h1>問誰未溫書？ - 陳也</h1><p>白皮書出籠，直截了當，叫香港仔，收皮。<br>白皮豬KO龜本法，後者唔送去堆填區的話，廢物利用，試吓精製龜苓膏。<br>周南拍住白皮書，魯平點可以輸在終點線，兩個過氣重炮老坑，將香港變成政治老人院，輪住失禁。<br>老坑出土，唔係土瓜灣，隻狼只能抹汗借歪，西環更慘，冇得發聲，冇晒癮，掟凳落街發洩都唔掂。<br>邊個最驚白皮書？裝睡的人！今次，要扮白內障！<br>睇極唔明白皮書？其實當財經咁睇就得。白紙黑字宣告：基本法賣殼套現鬆人，解放軍正式入主香港特別行政區。軍頭操盤，幾時出槍出坦克隊冧中環個市？炒家散貨，唔使問風水師揀時辰啦。<br>白皮書，一錘定音，作者咁勁，提名佢拎諾貝爾文學獎！落選的話，向聯合國申遺，一定得！<br>唯一一次，白皮書冇強國盜版，大家唔使去淘寶入貨！</p><p>【622公投 我撐普選】 毅行直播<br>流動版網頁︰ http://622popvote.appledaily.com <br></p></body></html>