<html><header><meta charset="utf-8"><title>隔牆有耳：千福BB「比狼英更有糭」 - 李八方</title></header><body><h1>隔牆有耳：<br>千福BB「比狼英更有糭」 - 李八方</h1><p>狼英早前突然話要離港三日，但唔肯講公幹定休假，行蹤非常閃縮。反而美國駐港總領事夏千福就繼續與民同樂，一齊食糭過節。話說美領館噚日喺fb上載千福BB揀糭嘅相，枱面上見到有啲糭有鹹蛋黃，相信係鹹肉糭，另外有啲疑似係紅豆糭，鹹甜糭供備，千福BB認真識食。<br>有網民話佢食咁多糭會好滯，查實啲糭唔係千福BB獨家享用，而係與同事分甘同味。美領館留言話佢哋係搞咗一個「食糭大會」慶祝端午節。千福BB又出動，網民即刻將佢同狼英比較，語帶雙關話「千福好有糭（種）！比狼英更有糭（種）！」另有網民問：「請問千福Sir食嘅糭雜唔雜呢？」</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>