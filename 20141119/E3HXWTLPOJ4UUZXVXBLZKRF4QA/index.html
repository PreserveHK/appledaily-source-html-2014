<html><header><meta charset="utf-8"><title>世紀合照傾劇本秋生阿澤孖住食靚飯</title></header><body><h1>世紀合照傾劇本<br>秋生阿澤孖住食靚飯</h1><p>同樣都好鐘意係網上發表意見嘅黃秋生同杜汶澤，其實早喺佔領運動之前已經傳出不和，之前秋生直拍阿澤圈入面冇朋友，阿澤又回敬唔想再講呢個人。 <br><br>不過早前兩人因為喺佔領運動上面槍口一致，關係似乎有轉機，更因為導演邱禮濤拉攏，早前傳出搵佢兩位合作拍戲，昨晚阿澤就係fb貼出佢同黃秋生及邱禮濤嘅合照，寫住：「普通飯局」，唔知係想暗示同秋生修補咗關係，定係話同秋生關係只係普通?不過點都好，兩人好耐冇合照，今次一齊食飯， 呢個世界多個朋友點都好過多個敵人嘅。 <br><br>就喺阿澤張upload唔夠一個鐘，黃秋生亦在facebook上載了一張彩色版本嘅合照，並謂：「傾下劇本啦。」</p></body></html>