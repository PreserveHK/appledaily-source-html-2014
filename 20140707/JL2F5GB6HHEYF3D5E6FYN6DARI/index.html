<html><header><meta charset="utf-8"><title>黃芷晴陪爹哋睇波</title></header><body><h1>黃芷晴陪爹哋睇波</h1><p>黃芷晴、黃美棋及羅力威前晚在將軍澳出席世界盃活動，三人同是捧巴西，但羅力威嫌今年世盃欠整體性：「好似阿根廷只打一個美斯咁，搞到今屆少咗好多世界靚波，我其實好期待尼馬同美斯PK，好可惜尼馬傷出。」<br>黃芷晴就陪爸爸黃日華睇波，她說：「有時太夜踢都冇睇，但第二日會問番爹哋場波打成點，男友呢排似同我爹哋拍拖睇波多啲。」此外，黃美棋之前到土耳其及歐洲等國拍攝旅遊特輯，她謂土耳其的世盃氣氛熾熱：「飲住啤酒睇波好開心，土耳其人又熱情。」<br>此外，無綫安排陳貝兒（Janis）和鄧佩儀等遠赴巴西直擊世盃實況，企圖出動美人計採訪大牌球星，結果成功埋到J洛身。奈何無綫護花不力，事關Janis日前採訪德國對法國賽事時，又再被巴西球迷強吻面珠墩，真陰功。<br>採訪：文國駿<br>攝影：陳慧安</p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>