<html><header><meta charset="utf-8"><title>全城熱話：譚小環：冇人想兩面輸</title></header><body><h1>全城熱話：<br>譚小環：冇人想兩面輸</h1><p>譚小環：
</p><p>「子華講咗𠵱家香港形勢同巿民心情，大家面對緊乜嘢問題，正正係我心同感受，我好鍾意佢講佔中者有仁有勇，但仲欠咗智，邊度有高人可以拎啲智出嚟，我希望事件盡快和平解決，冇人想兩面輸。」</p><p>李思欣：
</p><p>「佔中環節正係香港人身關注問題，子華一講呢部份，觀眾情緒高漲，睇得好投入，好留心。」</p><p>鄧穎芝：
</p><p>「我係白癡，第一次睇子華都聽唔明。每個人都有自己想表達嘅意見，自己政治立場中立，但都有落去了解班學生發生乜嘢事，同子華一樣感受到香港人好團結，被受感動。」</p><p>伍詠薇：
</p><p>「我睇頭場，子華將佔中問題放入做棟篤笑嘅一部份，分享社會情況，處理得好好，作為觀眾聽落唔覺激進，佢表達得好好。」</p><p>姚樂怡：
</p><p>「子華係男神，佢講嘢梗有point，每人有自己見解，我政治中立。」</p></body></html>