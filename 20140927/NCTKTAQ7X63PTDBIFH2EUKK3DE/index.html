<html><header><meta charset="utf-8"><title>足動神經：唔信再爆？「狐狸」仲有水位 - 波神</title></header><body><h1>足動神經：唔信再爆？<br>「狐狸」仲有水位 - 波神</h1><p>今輪英超好戲全安排在周六，頭尾場上演矚目同市打吡戰，季初賠率誤差仍多，續向有分頭賽事尋寶；選3支冷門，愛華頓，侯城及李斯特城（藍衫），當中以剛戰爆大冷滅魔的「狐狸」李城，作客水晶宮，賠率續稍被看淡，仍有水位可博。<br>賭英超名牌焦頭爛額。今晚迎戰同市球隊均是讓半/一的利物浦及阿仙奴，是季初最被高估的英超名氣隊；所有正式賽事計，阿仙奴9戰只1次贏盤（上周六3:0大勝維拉）；而利物浦7度登場，也僅1次清脆贏盤（作客3:0破熱刺）。紅軍周中英聯盃苦戰120分鐘後，靠馬拉松式12碼淘汰米杜士堡，最奇怪讓攻擊主力史達寧踢足全場，莫非對陣中王牌射手史杜列治或傷癒復出，有十足信心？</p><p>默郡打吡攻下盤</p><p>愛華頓作客史雲斯吞3蛋出局，戰意有疑，有態的箭頭盧卡古及伊度奧各踢半場，寓賽於操，而兩閘巴尼斯及史密斯高文「唞」夠後，會是今場奇兵所在，客軍力足破作客晏菲路15年不勝數據；惜「拖肥糖」防線暫英超最差，打了折扣，但其實利物浦走了王牌阿蘇，加上防中問題，軍容調整需時，雙方各有缺點，頭場攻受讓半/一下盤及冷敲「和」。<br>重點，取李城。上次眼拙，原來這支升班馬打突擊段段有，好波之人不只新貴、射手荷西烏路亞。今次這隻勇猛「狐狸」作客來到水晶宮，後者多次在作客製造驚喜，但主場卻未見威力，季初無帥，1:3受挫韋斯咸尚可理解；但上次聯賽主場對同級般尼踢成0:0，只幸得門將末段救出12碼保不失，成較熱門一方，要更多挑剔。反而李城打突擊，上次已見厲害，不用踢周中盃仔，蓄銳南下，爆大冷後平手盤仍有高水可博，莊家考球迷眼光，[+1]應甚穩。<br>盃仔出局，未必壞事！翻查上一屆第3圈，6支出局的英超隊，在之後聯賽錄得5勝1負，真輸假敗，一目了然，也換到賠率；當中西布朗及維拉出局後，聯賽爆冷分別作客擊敗曼聯及主場破曼城。今輪捉冷品，敲迎曼城的「老虎」侯城，衞冕「藍月亮」周中以眾凌寡，下半場入7球大炒錫周三，不能作準，前鋒人腳嫌不足。侯城加入新兵，今季顯示攻得起，只每後勁不繼；負西布朗失意英聯盃，返主場「夫添」出擊，或有意外驚喜，取[+1]外，何妨博一注冷W。 <br>波神<br>神級攻略  智破足彩</p></body></html>