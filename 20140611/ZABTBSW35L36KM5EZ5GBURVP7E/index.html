<html><header><meta charset="utf-8"><title>【壹週刊】【霏雲蕩馬記】檳城會大蟒蛇　小雲成身濕晒</title></header><body><h1>【壹週刊】【霏雲蕩馬記】<br>檳城會大蟒蛇　小雲成身濕晒</h1><p>【壹週刊】呢集雅霏同小雲就帶大家去檳城蛇廟遊個圈！呢個蛇廟有成百年歷史，又叫福興宮，供奉嘅係清水祖師，有好多青蛇盤踞喺廟入面嘅廊柱、燭臺、香爐、神像。啲蛇日頭郁都懶得郁，唔會咬人，到咗夜晚先會狼吞虎嚥咁將所有供品掃清光。<br><br>而同樣屬蛇嘅小雲就膽粗粗走入籠入面探佢嘅親戚——大蟒蛇，「嘩！條蛇大到可以食咗我落肚！」不過為拍節目，小雲唯有頂硬上，出嚟嗰時佢心驚膽顫咁話：「我成身濕晒！」見佢成個額頭都係汗，睇嚟佢都真係幾驚！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>