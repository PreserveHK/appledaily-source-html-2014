<html><header><meta charset="utf-8"><title>火辣戰果：巴洛迪利好腳頭紅軍又拔「刺」 - 青蛙仔</title></header><body><h1>火辣戰果：巴洛迪利好腳頭<br>紅軍又拔「刺」 - 青蛙仔</h1><p>巴神果然好頭腳。利物浦周日英超訪熱刺有巴洛迪利（巴神）新登場，儘管他未有入波，但隊友史達寧、謝拉特及艾拔圖摩蘭奴各建一功，助球隊大勝3:0，一吐上周一於英超以1:3敗走曼城的烏氣之餘，兼且繼上季後再次於白鹿徑大勝而回。</p><p>熱刺主帥普捷天奴讓在上周四歐霸附休戰的主力復任正選，當中包括3名進攻中場基斯甸艾歷臣、拉美拿及查迪尼，以及前鋒艾迪巴約，以強陣迎戰利物浦。至於利物浦亦變陣，新簽前鋒巴洛迪利取代菲臘比古天奴，以正選登場夥拍史達寧及史杜列治攻堅，馬馬度沙高及查維文基路分別代替受傷的史卡迪爾及格連莊臣，與洛夫雲及艾拔圖摩蘭奴合作鎮守後防。</p><p>史達寧先開紀錄</p><p>熱刺雖然開季4戰全勝兼有主場之利，惟甫開賽後就被利物浦壓住踢。僅3分鐘，巴神接應史杜列治左路傳中，近距離用頭槌攻門，但被洛里斯救出。熱刺大難不死卻沒有後福，去到8分鐘，佐敦軒達臣右路底線中，從左路突入禁區的史達寧接應後近門射入，助利物浦領先1:0。1分鐘後熱刺有扳平的黃金機會，惟艾迪巴約接應賓達納長傳後的笠射，皮球貼楣而出。<br>利物浦在31分鐘有機會擴大比數，當時洛里斯出迎解圍「唔湯唔水」，皮球落在巴神腳下，但他在禁區外射空門竟遠離目標。去到42分鐘，熱刺有機會追平，可惜查迪尼在禁區內的右腳勁射被米洛列特托出底線。利物浦靠史達寧早段的入球，半場領先1:0。</p><p>摩蘭奴鎖定3:0勝局
</p><p>換邊後僅踢了4分鐘，熱刺便因後衞艾歷迪亞於禁區內拉跌祖阿倫而被罰12碼，隊長謝拉特一射中鵠，助利物浦把比數擴大至2:0。去到59分鐘，普捷天奴一次過作出兩個調動，換入安祖斯唐辛及迪比利，望能收復失地，但到頭來卻是多失一球，紅軍左閘艾拔圖摩蘭奴禁區內起左腳，為利物浦射成3:0。<br>利物浦有3球在手，領隊羅渣士亦作出第一次變動，以安利簡恩及拿沙馬高域，分別入替祖阿倫及巴神。最終他們保住勝果至完場，大勝3:0，繼上季狂數5:0後連續兩季於白鹿徑大捷，頭3場聯賽取得2勝1負。文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>