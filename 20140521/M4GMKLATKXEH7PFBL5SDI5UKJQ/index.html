<html><header><meta charset="utf-8"><title>隔牆有耳：Tree根唔理雞毛鴨蒜 - 李八方</title></header><body><h1>隔牆有耳：<br>Tree根唔理雞毛鴨蒜 - 李八方</h1><p>憑住幾句文法錯晒但霸氣十足嘅港式英文，Tree根又再喺網上爆紅，唔少人鑽研佢鬧港鐵行政總裁韋達誠嘅英文，到底有幾多錯處。但查實原來佢不單英文「勁」，中文造詣都好「深厚」㗎。<br>噚日佢喺電台節目解釋，日前因為太激動先至出動雞腸；就算英文文法有錯，最重要都係溝通，毋須評論呢啲「雞毛鴨蒜」嘅事，仲反問邊有人英文100%準確，個個都有口音㗎啦，強調唔會因為「鍾式英文」遭恥笑而被打沉，日後會努力改進。<br>唔少人聽到就問：雞毛蒜皮就聽過啫，雞毛鴨蒜又係乜？會唔會係美食嚟㗎呢？套用Tree根名句：I don't think so囉！</p></body></html>