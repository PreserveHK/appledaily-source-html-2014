<html><header><meta charset="utf-8"><title>學者：女想家事曝光</title></header><body><h1>學者：女想家事曝光</h1><p>【本報訊】特首夫人梁唐青儀一張嘴說絕對支持女兒發表意見自由和權利，另一張嘴則要求傳媒不要「騷擾」女兒，不要有任何報道或批評，「再講一次，呢件事係我哋自己嘅家事」。浸會大學傳理系助理教授杜耀明直指，從首天其女兒在facebook上載𠝹手自殘照開始，目的就是通過傳媒公諸於世，讓更多人知道她的家事，「傳媒只不過將呢件事情再轉告大眾，我相信係佢個女嘅意願」。<br>杜耀明指出，即使是尋常少女的相類割脈照，傳媒也會追查背後原因，何況是特首家庭。「傳媒係會考慮，點解一個特首家庭，會出現似乎唔尋常嘅事，公眾係關心，究竟發生緊乜事」。他又指，梁齊昕其後接受傳媒訪問時也承認是自殘，又批評拍攝家庭照是受操控、公關伎倆，可見她是希望讓家事經傳媒曝光，「係一個點樣嘅家庭長大」。</p><p>斥梁太言論涉誹謗
</p><p>梁唐青儀狠批蔡子強冷血、涼薄。杜耀明斥梁太的言論涉誹謗，「係威嚇佢唔好再講」，且沒事實根據，「令到一個學者名譽上嘅損失，唔係太負責任嘅說法，應該佢自己去反省」。不時撰文評論時事的中文大學政治及行政學系副教授馬嶽說，「邊個有道理一睇就知道，自有公論」。他直言不會被嚇怕，「無端端有人發狂咁鬧你，其實你寫任何評論文章都冇辦法避免」。</p></body></html>