<html><header><meta charset="utf-8"><title>盧淑儀暗角揀長靴</title></header><body><h1>盧淑儀暗角揀長靴</h1><p>【利園商場】李克勤太太盧淑儀前日下晝放低兩個囝囝，單拖坐住七人車去咗銅鑼灣利園商場，見到佢喺Chanel買嘢，過咗冇耐有職員通水，話有人偷影，盧淑儀即刻好避忌喺死角位睇嘢，盡量避開大家嘅視線，不過都仲見到佢主攻長Boot，行咗側門靜靜走嘅盧淑儀，點知喺樓下又撞到記者，最後佢好尷尬咁打電話Call司機，架車到咗即刻一支箭唔理喺雙黃線上車走人！<br>採訪、攝影：徐錦池</p></body></html>