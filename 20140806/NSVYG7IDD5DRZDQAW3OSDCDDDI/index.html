<html><header><meta charset="utf-8"><title>體壇拾趣：黑妹望輕裝創奇蹟</title></header><body><h1>體壇拾趣：黑妹望輕裝創奇蹟</h1><p>今日27歲牛一嘅葉姵延，噚日同亞運隊友喺體院見傳媒。</p><p>戴住隊友送嘅P字（姵嘅首個英文字母、圖）耳環嘅黑妹，上兩屆亞運攞一銀一銅，講到今屆目標佢話：「年紀大咗，但經驗好咗，上兩屆我唔諗獎牌，今屆都一樣，希望才叔嘅『輕裝上陣、創造奇蹟』再現。」美中不足係女隊教練王晨因名額問題冇得跟隊。</p></body></html>