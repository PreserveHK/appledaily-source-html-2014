<html><header><meta charset="utf-8"><title>趣趣地：C朗「舊愛」入ICU</title></header><body><h1>趣趣地：C朗「舊愛」入ICU</h1><p>揸得4個轆嘅靚車多，基斯坦奴朗拿度（C朗）星期三轉吓口味，改為踩單車，仲影咗張自拍放上instagram（上圖），唔夠一日就有近80萬人like咗。有內地網民眼利，發現C朗呢架單車大有來頭，同我哋平時喺大埔租車踩吐露港嗰啲係兩回事！呢款單車原來可以電動，仲摺得埋㖭，喺網上賣緊2,799鎊一部，成3萬4蚊港紙！不過同C朗車房入面啲法拉利、勞斯萊斯比，呢架應該係最平㗎嘞。</p><p>另外，之前自稱同C朗有路嘅巴西模特兒安祖莎日前接受整形手術失敗，入咗深切治療部（ICU），唔知C朗會唔會慰問吓呢？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>