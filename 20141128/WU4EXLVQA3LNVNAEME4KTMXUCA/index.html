<html><header><meta charset="utf-8"><title>肌男魏焌皓被爆口技了得榕姨：佢仲賤過Edison！</title></header><body><h1>肌男魏焌皓被爆口技了得<br>榕姨：佢仲賤過Edison！</h1><p>黃榕日前出席活動時，自爆曾同圈內大隻仔拍拖，點知兩個月後就被飛，慘遭用完即棄兼受情傷嘅黃榕，當時喊晒口話：「過咗去嘅感情事唔想再提。」雖然榕姨當時冇講係邊個，但當佢聽到大台爆肌男魏焌皓呢三個字時就即刻話：「我唔想再提呢個人。」而有雜誌搵咗魏焌皓，當事佢矢口否認同黃榕拍過拖，只係朋友關係，仲強調自己係單身。<br><br>昨日有雜誌指呢位大台爆肌男藝人魏焌皓，外形雖然斯斯文文，但其實係一名「食家」，除咗眾所周知嘅黃榕之外，仲有「O靚妹」李綺雯、蔡思貝、朱晨麗、唐貝詩、趙哲妤等等，難怪黃榕忍唔住破口大罵：「佢仲賤過Edison（陳冠希）。」噢，陳冠希無啦啦又被拉落水。 <br><br>另外，報道又話魏焌皓除咗媾女有一手外，佢原來對付男人都相當掂，名副其實男女通殺，報道話佢冧暈男公關綠魔Karl同鄭紹康，綠魔仲禁不住大讚魏焌皓「口技」 了得，呢個「口技」真係若有所指喎，只係唔知佢講嘅嘢，邊句係真邊句係假。 <br><br>對於報道講到自己「男女通殺，魏焌皓當然例牌否認啦﹗至於榕姨昨日凌晨兩點幾，就喺微博留言，似有弦外之音咁話：「我會不會知道得特別多？拜託， 能不能不要這樣嘔心呀你-我都快要吐」講緊邊個呢？</p></body></html>