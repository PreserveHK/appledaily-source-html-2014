<html><header><meta charset="utf-8"><title>中環迷你裙：揀隻貨乾環保股 - Samantha</title></header><body><h1>中環迷你裙：揀隻貨乾環保股 - Samantha</h1><p>做任何事沒甚麼比看到終點更令人振奮，但炒股另計。撲朔迷離的股/股市炒起來最喪，滬港通開車無期，當人人推測阿爺叫停係政治懲罰，抑或根本未搞得掂，不敢向前景押注下之際，阻力收細，Samantha炒股份外順心。當思歪昨早一副唔熟書的樣子，表態爭取早日開通滬港通，港人唔受，股市竟然非常受落，怒炒至全日高位收市，真係吹脹！<br>細看50大升幅榜，除了炒「市夢率」的軍工概念比較明顯之外，其他股可歸納為市值細、貨源歸邊及業績炒完先睇的股。今次順勢而行推半新股，污水處理服務供應商強泰環保（1395），市值僅12億元，為水務股中最細，上市公開售1億股，5,000股一手，僅2萬手，就算有幸成30%中籤率的一員，相信喺掛牌當日股價怒飆七成下已順利套現。強泰最大賣點是上市翌日即發盈警，預期今年全年盈利按年大減，創下半新股最快盈警紀錄，主要受上市而產生的專業費用，令行政開支大增等影響。從逆向思維去諗，壞消息盡出，接起來做咩？梗係要炒喇！<br>中央近年強調要處理工業廢水，十二五計劃提到，中國新增成長污水再生利用復合增速為26%，故無論水務股負債幾高，業績幾不滯，在阿爺力撐下這升浪是看不到盡頭的。<br><br>Samantha<br> https://www.facebook.com/stocksamantha <br>本欄逢周三、五刊出</p></body></html>