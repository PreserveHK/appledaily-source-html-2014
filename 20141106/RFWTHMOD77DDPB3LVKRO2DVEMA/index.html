<html><header><meta charset="utf-8"><title>佔中帶旺美國隊長尿袋勁賣</title></header><body><h1>佔中帶旺美國隊長尿袋勁賣</h1><p>昨日記者同信和的「電器士多」老闆傾開，原來「佔旺」一役，令不少年輕人追捧MARVEL美國隊長的周邊產品，有客人仲問有無充電器賣。點知竟然給老闆找到美國隊長充電器，入了約三十個，個多星期以來銷情甚佳，幾乎賣晒，正在努力補貨中。老闆話除了藍絲帶外，唔同顏色絲帶的朋友仔都會來買，不過當然係黃絲帶買來珍藏較多。</p><p>記者上過手，隻MARVEL充電器全金屬，手感不錯，有點重，但愈重愈有份量，6,800mAh，有兩個USB頭，賣$588，算中規中距。不過隻充電器雖然係原裝MARVEL正貨，以美國隊長之名，但都係中國製造的，呢點就要留意啦。</p><p>記者：童傑</p></body></html>