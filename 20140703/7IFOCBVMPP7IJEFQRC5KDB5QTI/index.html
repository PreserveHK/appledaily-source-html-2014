<html><header><meta charset="utf-8"><title>Coffee被炒　打的行大運</title></header><body><h1>Coffee被炒　打的行大運</h1><p>【廁格風雲之失業教訓】林芊妤（Coffee）與上市集團公司董事林知譽（Will），上月14日在ifc廁格「Gathering」觸怒無綫，高層樂易玲本來約Coffee上周三返公司「照肺」，但她以發燒為由，改為昨日才與樂易玲見面。</p><p>「係好大誤會」</p><p>昨日約11時50分Coffee返抵將軍澳電視城，在場已有近三十個傳媒守候，Coffee全程低着頭，直至下午1時40分離開才展露笑容，更停下來回應記者提問，同時承認已經是自由身，她說：「多謝公司呢六年嚟嘅栽培，今次係個好大嘅教訓，亦係一個好大嘅誤會。」<br>Coffee續說：「發生呢件事，其實我應該第一時間同公司解釋，自己可能太過小朋友，冇好好處理，公司已經對我好好㗎喇……我好多謝呢段時間真係關心過我嘅人，無論識同唔識都好，真係好感動。其實我都冇乜好講，件事過咗咁耐，希望大家可以畀啲空間我同我屋企人，大家今日都辛苦喇。」<br>離開電視城時，Coffee叫傳媒不要追車，更說現在失業，不想花錢坐的士兜圈，結果仍被八架採訪車窮追，最後她坐的士由電視城到西貢，曾一度將的士駛入一個屋苑，見未能撇甩記者，繼續坐的士駛往屯門，最後駛入深圳灣的士站，由於該處是私家車禁區，成功撇甩所有採訪車。 <br></p><p>補六個月糧</p><p>此外，無綫高層曾醒明就Coffee解約一事回應說：「林小姐今日返藝員科，樂小姐有抽時間同佢詳談，最後雙方都同意即時終止合約，林小姐合約原本到2014年12月才滿，公司會照發放餘下六個月嘅薪酬畀佢。」又否認會列Coffee入黑名單。<br>採訪：文國駿、陳俊強<br>攝影：梁繼光、吳耀輝</p><p>【學界佔中　黃竹坑現場】YouTube 重溫：<br> http://bit.ly/71march  </p></body></html>