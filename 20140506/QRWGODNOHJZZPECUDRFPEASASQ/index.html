<html><header><meta charset="utf-8"><title>保安受訪險被炒</title></header><body><h1>保安受訪險被炒</h1><p>【本報訊】藍田槍擊案發生後，兩名保安員疑因接受傳媒訪問，一度被上司警告「炒魷」，上班僅一周的替工保安員李先生（圖）無奈稱：「經理話今日（即昨日）唔使返……我都係講真話，根據事實嚟講啫，好冇人情味囉！」<br>「炒魷」一事傳出後，涉事世紀警衞公司一名姓陳地區保安經理即被記者包圍追訪，有記者稱親耳聽到他解僱保安員，但他卻說：「冇解僱任何人！邊個話叫佢唔好返工呀？」陳經理更當着傳媒面前，手指指喝斥一名保安員：「坐番低！唔好亂咁講嘢！」<br>面對追訪，他五次強調：「冇講過任何嘢！」並稱：「我只係要求佢企喺呢個崗位做番佢應該做嘅嘢。」陳經理事後再受訪時則指只想確定同事有否向記者透露住戶的個人資料：「放心啦，我哋唔會炒佢。」</p></body></html>