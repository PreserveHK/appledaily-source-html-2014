<html><header><meta charset="utf-8"><title>求驗客手記：恩沙基新女停不了</title></header><body><h1>求驗客手記：恩沙基新女停不了</h1><p>靚仔得嚟又好波，出名之外仲要身家豐厚，所以AC米蘭教練恩沙基真係風流得起，成日換畫。據意大利傳媒披露，41歲嘅恩沙基呢排又有新女友，呢次係同意大利歌手比安嘉（圖）撻着。我求大俠上網google吓「恩沙基女友」，發現單單新聞個女主角都唔同名，又索模又主播，兩個月前先同個名模去邁阿密鴛鴦戲水，據報佢7年前仲搭上過一位喺意大利電視台做嘅華裔姐仔㖭！真係唔知恩沙基呢隻冇腳嘅雀仔幾時先定性！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>