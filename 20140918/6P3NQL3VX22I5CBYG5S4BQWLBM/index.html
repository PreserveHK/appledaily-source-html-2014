<html><header><meta charset="utf-8"><title>落飛黨預知賽果？大注中冷Ｑ贏700萬</title></header><body><h1>落飛黨預知賽果？<br>大注中冷Ｑ贏700萬</h1><p>練馬師霍利時開鑼日頭場搏輸「正藍旗」跑第二落筆打三更，不過今晚(17日)佢喺泥地贏馬補數，第二場五班泥地1200米憑「巴其利」爆半冷，取得馬房今季首捷，亦是馬兒2011年11月以來久違之勝利，惟拉頭馬時卻不見馬主之一的其士集團創辦人周亦卿。<br>「巴其利」今場在冠軍騎師潘頓胯下，後上追過啡燈馬「明威」勝出，後駒閘前大注落飛，打到得番9.7倍，可惜未竟全功，惟呢條由一對七歲馬「巴其利」、「明威」包辦之連贏位，卻被落飛黨轟中，由80倍不斷重注落飛至只得28倍開跑，涉及注碼約30萬，扣本後落飛黨獲利約700萬。同場大熱門「彩球」中段遇意外急劇墮退，最終後上不及僅保位置。</p></body></html>