<html><header><meta charset="utf-8"><title>Cara姬魔睇Burberry祖兒同靚仔主帥私語</title></header><body><h1>Cara姬魔睇Burberry<br>祖兒同靚仔主帥私語</h1><p>【倫敦直擊】英倫時裝品牌Burberry Prorsum於香港時間前晚在倫敦開騷，出席的有兩代超模姬蒂摩絲（Kate Moss）與粗眉女模Cara Delevingne，Cara的真空西裝造型，性感非常，容祖兒透白bra襯羽毛裙，也不失誘惑，騷後她更到後台與靚仔主帥大談騷後感。<br><br>倫敦時裝周重頭戲碼Burberry Prorsum於前晚上演2015年春夏系列，如常吸引大量明星慕名睇騷，當地的有兩代超模姬蒂摩絲和Cara Delevingne，兩人以孖妹上陣，出場時備受大批記者簇擁，之後Cara入後台與Christopher Bailey會面。其他來賓有《吸血新世紀》（Twilight）系列男星占美保華（Jamie Campbell Bower），亞洲區除香港的容祖兒，還有內地的趙薇及韓國的張東健太太高素榮。</p><p>打靚底唔驚露</p><p>身穿白色恤衫羽毛半截裙、內裏透白bra不失性感的祖兒，騷後入後台與Christopher Bailey合照又大讚在騷上演出的22歲唱作歌手James Bay。祖兒受訪時興奮說：「有歌聽有騷睇好好玩好正，我同Christopher話好鍾意James Bay表演，令到個騷好有活力。」記者笑她一道春裝最為性感，她笑言：「外面已經好考功夫，修剪過，內裏襯過嚟，打咗個靚底，就算露出嚟都唔失禮。」</p><p>最愛八卦姬魔</p><p>祖兒表示姬蒂摩絲是其時裝偶像：「好開心，第一次見到佢真人，我鍾意咗時裝之後，成日會上網google佢啲相，係我最鍾意嘅model。佢身形好好，着乜都靚，都carry到。」<br>採訪：梁錦雯<br>攝影：葉君海</p><p>明春度蜜月</p><p>Burberry Prorsum 2015春夏新作在佈置成透明天幕溫室的騷場舉行，以The Birds and The Bees為主題，設計透過彩虹調子將fragile &amp; strong、hard &amp; soft衣料等對立元素演繹出來。<br>簽名式的trench coat用上新的麖皮並放上手繪的蜜蜂、誇張比例的蝴蝶圖案，或是著名典籍的封面，束雪紡蝴蝶結腰帶或綴彩色漆皮衣領，新嘗試更有以丹寧嘗試不同輪廓的設計。溫柔feminine以多層薄紗漩渦交纏或是透明圓片sequin applique細節連身裙，配搭彩色漆皮patchwork波鞋及帶點birkenstock的平底涼鞋，加入運動風潮的hi-lo大聯盟。 </p><p>【動Live】iPhone 6搶先玩，朝9晚5全港巡迴試機<br> http://bit.ly/liveiphone6  </p></body></html>