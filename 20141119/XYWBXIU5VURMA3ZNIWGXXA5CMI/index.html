<html><header><meta charset="utf-8"><title>陣營各有考慮「冇人肯上台叫人退場」</title></header><body><h1>陣營各有考慮<br>「冇人肯上台叫人退場」</h1><p>【拆局】<br>陳健民再提以泛民變相公投交換佔領運動退場，有泛民中人直言，此建議早在五方平台討論過，甚至有人曾建議先退出銅鑼灣及旺角，無奈不同陣營各有考慮，「冇人肯做醜人，肯企上台叫人退場」，令建議無法操作，事實上大部份團體及佔領者均情願被拘捕，要游說他們撤退極為困難。<br>有泛民中人形容，目前狀況是「三子請客、雙學點菜，民間團體做侍應，泛民就負責找數」，所以就算泛民、佔中三子肯發動變相公投，希望藉此促成和平退場，但這不是他們可以決定的事，「要睇佔領者、雙學同民間團體肯唔肯一齊做」。</p><p>佔領者拒撤退寧願被捕</p><p>他表示，泛民曾建議一旦決定搞變相公投，就由所有團體一起開記者會，再公開呼籲市民退場，各政黨、泛民組織、學界則落區宣傳拉票，延續佔領運動精神，「但有團體講明，佢哋唔反對泛民咁做，但就一定唔會上台呼籲（撤退），咁搞法，做唔到統一行動，根本冇得搞」。<br>有泛民表示，所接觸的大部份佔領者抗拒撤退，「佢哋唔肯自己走，情願俾差人清場拘捕」，由於佔領者態度明確，泛民要游說他們撤退顯得更加困難，「有人仲諗就快考完試，又會再有學生出嚟，根本唔使諗撤退」。<br>《蘋果》記者</p></body></html>