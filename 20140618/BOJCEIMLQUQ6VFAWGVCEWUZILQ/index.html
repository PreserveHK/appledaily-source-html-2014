<html><header><meta charset="utf-8"><title>中環在線：恒生水哥幫新百貨跑馬拉松 - 李華華</title></header><body><h1>中環在線：<br>恒生水哥幫新百貨跑馬拉松 - 李華華</h1><p>恒生銀行（011）大公關張樹槐（水哥）今年11月又跑馬拉松喇！今次佢係應新世界百貨（825）嘅邀請，擔任新百貨冠名贊助嘅「苗圃挑戰12小時慈善越野馬拉松」嘅挑戰大使，仲會親自落場跑。<br>苗圃馬拉松今年係第16年舉辦，水哥就係首次參加，善款將用於資助內地貧困高中生。雖然挑戰大使唔一定要參加，但水哥又點會唔參與呢？水哥話，今次有幾款賽事，佢會參加賽程最長嘅42公里。<br>42公里賽事起點係油塘三家村，跑到去終點大埔，水哥都未行過呢條路，仲謙稱「跑山，有難度」，遲吓會抽時間行番一兩次熟習路線咁話。<br>水哥過去10年跑過超過40場馬拉松賽事，最廣為人知係佢征服珠穆朗瑪峯，成為首位在峯上完成馬拉松嘅香港人，又試過去撒哈拉沙漠玩毅行，攀越海拔1,200公尺山脊，行足100公里，區區42公里嘅山路又點會難到佢呢？</p><p>【622公投　我撐普選】 毅行直播<br>流動版網頁:<br> http://622popvote.appledaily.com </p></body></html>