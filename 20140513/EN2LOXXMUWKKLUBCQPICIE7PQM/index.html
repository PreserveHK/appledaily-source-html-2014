<html><header><meta charset="utf-8"><title>職場慧眼：一低還有一低能 - 張慧敏</title></header><body><h1>職場慧眼：一低還有一低能 - 張慧敏</h1><p>不是緬懷過去常陶醉，而是逼不得已要麻醉！近日那班所謂高官的言行，何只大開眼界？<br>個個好歹都叫做讀過書，都是知識分子，原來都是狗口，所以長不出象牙？何解連人話都不會講？一柴還比一柴廢，一件還比一件鑊，一賤還比一個賤，何只無恥咁簡單？這個不知所謂的政府，換轉是任何商業機構，要不所有主管死路一條，要不整間公司被淘汰拖垮，肯定死無葬身之地。枉我自誇職場專家，對這班高官前仆後繼錯完可以再錯，講是問責不過完全毋須負責，施然又安然尸位素餐，我們市民完全拿他們沒法的現象，不得不俯首認輸！但不服難過更是憤怒得無法用筆墨形容！如此瘋狂張狂，莫非上帝真要我們滅亡？</p><p>甚麼泛民各自打着民主旗號空叫口號，內裏明爭暗鬥各懷鬼胎各有盤算，明修棧道暗渡陳倉，身在曹營心在漢，猶抱琵琶半遮臉，場場大龍鳳小罵其實大幫忙，幾時真正為我們爭取過又發聲過甚麼？看人家民賤聯擺明車馬，無恥又如何？願者上釣，又冇逼又冇搶，蛇齋餅糭之嘛，咁易又唔見其他黨抄？<br>講包容講派膠袋的那兩位，前身不是學者來的嗎？讀的原來是屎便？還是逐臭之夫？爆完一鑊又一鑊，鑊鑊新鮮鑊鑊甘，我們的最高領導人那位689先生，究竟龜縮在何方？那位廿蚊張，堂堂名校畢業生，為了反對3天丈夫侍產假，連變性人都拿出來侮辱，簡直冇人格可言。為甚麼自甘墮落到如此折墮境地？<br>香港點解變成咁？昔日的有能之士哪裏去了？突然消失得無影無蹤咁詭異？那班廢柴廢，我們受盡教訓經已知，只是低處原來未算低，究竟還可以幾低？<br><br>張慧敏<br> http://www.facebook.com/HKcareerdoctor </p></body></html>