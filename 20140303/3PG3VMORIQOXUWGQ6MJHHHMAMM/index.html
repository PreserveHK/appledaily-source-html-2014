<html><header><meta charset="utf-8"><title>【IQ題】點解志偉突然高咗？關Eason事！</title></header><body><h1>【IQ題】點解志偉突然高咗？關Eason事！</h1><p>陳奕迅（Eason）嚟緊就係喺新加坡舉行《Life》巡演其中一站，前晚Eason喺微博貼咗張舞台相，似乎喺度綵排中，Eason寫道：「Welcome to my LIFE, are you ready Singapore !」<br><br>不過張相好似有啲出事喎，唔講Eason個《油脂》年代﹑雙手擺頭頂扮Gel頭同雙腳前後開弓個old school甫士，有網民深深覺得，點解Eason個樣突然咁似一個人嘅，點解曾志偉高咗咁多嘅，尤其係個表情呀﹗<br><br>真係好混亂呀！點解Eason突然會咁似曾志偉嘅呢？除咗角度的重要性之外，燈光都係另外一個解釋嚟嘅。<br><br>網絡上臥虎藏龍嘅網民，梗係話咁快就即刻有改圖啦，呢幅毫無遺和感嘅改圖，就可以比大家睇睇，Eason同曾志偉到底有幾似喇﹗有網民話：「唔係曾志偉？」﹑「似到不得了。」</p></body></html>