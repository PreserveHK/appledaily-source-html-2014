<html><header><meta charset="utf-8"><title>陳啟宗罕有測市　唱淡今年樓價恒隆推盤「睇市做人」</title></header><body><h1>陳啟宗罕有測市　唱淡今年樓價<br>恒隆推盤「睇市做人」</h1><p>【本報訊】近年甚少直接預測樓價走勢的恒隆地產（101）董事長陳啟宗，昨罕有地坦言對本港今年樓市不樂觀，「跌幾多唔敢講，但唔代表冇賣樓機會，只係冇咁旺。」恒隆去年賣出272個住宅單位，今年將「睇市做人」伺機加推，包括跑馬地藍塘道豪宅。<br><br>記者：孔雪茵　吳永強</p><p>陳啟宗向來對樓價走勢左閃右避，昨於業績記者會上卻難得直接回應，指今年樓價跌的機會較大，與政策有關。「（辣招）係必須，無辦法的辦法。過去4年中原地產指數升1倍，上屆政府又無賣地，（今屆）政府只是盡力而為。」不過他說不會預測下跌幅度。<br>雖然看淡後市，陳啟宗認為今次仍是賣樓的時機，有可能再加推。恒隆去年10月突然賣樓，全年賣出272個貨尾單位，浪澄灣佔267個，君臨天下及碧海藍天分別佔1個及4個，物業銷售平均邊際利潤達60%。至於恒隆何時香港買地，陳啟宗重複多年答案，即要地價重返1999年大冧市時代，「如果我買地，好多香港人都唔開心。」</p><p>中港收租平分春色</p><p>恒隆去年中港兩地租金溢利，首次平分春色，內地物業租賃除稅前溢利26.83億元，較香港僅多4,000萬元，進一步強化「內房」成份。陳啟宗說：「邊度有錢邊度搵」，又指從賺錢角度，「唔應該喺深圳河劃條界」。<br>陳啟宗認為，內地打貪短線無疑會影響生意，但長線有利整體社會，故無意改變走高檔商場的路線，「好多有錢人賺錢同政府無關」。<br>目前恒隆於內地9個城市有10個商場，上海兩大商場佔內地租金收入40%，反映其他商場貢獻甚少。陳啟宗指，這與地區及項目成熟程度有關。恒隆商場落戶部份城市做開荒牛，對客戶口味無可能摸得完全準確，要用至少2至3年時間汰弱留強，「我同老婆去餐廳食飯，估吓佢哋做得幾耐，通常都估中，顧客眼睛是雪亮。」<br>港商經營購物商場，仍比內地發展商高一班，陳啟宗認同終有一天會被追到，但公司已霸到好地段，後來者要複製商場，可能要到較差地點，租金亦稍遜。陳啟宗又指電子商貿對一些標準化的產品影響較大，恒隆會從體驗、服務及科技三個軟件，提升商場競爭力。</p><p>純利跌14％至72億</p><p>恒隆地產去年純利按年降14%至72.12億元，因前年沽出投資物業獲21億元收益，去年僅得800萬元。扣除投資物業估值收益的基本純利50.5億元，跌15%。每股末期息派0.58元。母公司恒隆集團（010）去年基本純利30.7億元，跌14%，每股末期息派0.61元。</p></body></html>