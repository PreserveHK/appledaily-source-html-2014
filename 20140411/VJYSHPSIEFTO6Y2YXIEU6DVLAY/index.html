<html><header><meta charset="utf-8"><title>體壇拾趣：麥艾萊拍住拖練波</title></header><body><h1>體壇拾趣：<br>麥艾萊拍住拖練波</h1><p>美國高球大師賽周四展開，北愛爾蘭高球手麥艾萊（左）周三到場練習，佢未婚妻、丹麥網球手禾絲妮雅琪（右）都跟埋去。染咗頭紅髮嘅禾琪兼職球僮，着住套好唔襯佢嘅白色連身球僮衫，揹住幾枝球桿，跟住未來老公走嚟走去。麥艾萊都怕禾琪悶，間中畀佢推桿，情到濃時錫番啖；睇相完全唔覺佢翌日就比賽，似度蜜月多啲囉。（now670及672台明日3:00am直播）</p></body></html>