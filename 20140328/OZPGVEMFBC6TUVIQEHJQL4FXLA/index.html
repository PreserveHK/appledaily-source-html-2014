<html><header><meta charset="utf-8"><title>碼頭風雲一周年　哀歌未完</title></header><body><h1>碼頭風雲一周年　哀歌未完</h1><p>【本報訊】數十個帳篷擠進逾百工人餐風露宿、2,000人手牽手包圍長江中心、4,000人繫上紅絲帶自備「糯米雞」怒吼李老闆還錢，還有一張又一張共籌得854萬元罷工基金的入數紙、深水埗的街坊、領生果金的長者、中環白領儷人都曾高呼過：「撐到底。」市民更不會忘記日做24小時，要在駕駛室解決大小二便的工人哀歌。HIT無情、外判商剝削，去年今日觸發長達40日罷工，最終以加薪9.8%落幕。一年過去，罷工工人大多被秋後算賬。有前機手改行做地盤，但相信昔日播下的種子，終會有收成一天；也有外判工不甘再被欺壓，計劃成立關注組促與HIT直接對話，否則罷工將會重臨。<br>記者：王家文</p><p>轉行機手：雙方都係輸家</p><p>當日下午郭栢佳收到工友來電，就立即趕去碼頭，撐過40日風餐露宿的日子，「罷工，撐到底」這句話不知喊過多少遍。他是前高寶塔機手代表，為工人發聲，跟外判商談判。工潮落幕後，他卻轉行做地盤，因為對碼頭業死心。昔日拚命撒下的種子，他說留待後人來收成，「贏嘅係往後制度，當時只係耕耘，嗰一剎那，冇人贏」。 <br></p><p>改做地盤　有放飯小休
</p><p>碼頭工潮矛頭直指外判商剝削、HIT壟斷，一年過後，依舊不變。HIT在葵涌貨櫃碼頭佔有率仍達六成，橋邊理貨、船上抓結和機手等工種，同樣由永豐、現創、培記和聯榮等外判商瓜分。工潮期間突然結業的高寶，改由捷旺接手，但捷旺跟現創也是同一老闆。<br>「都係舊酒新瓶」，沒見一年，阿佳膚色黑了，肌肉也結實了，精神飽滿得多，靚仔更勝從前。他在復工個多月後決定離開碼頭，改行做地盤，「至少唔係一家獨大」，也不用再坐困駕駛室，「𠵱家係正常體力勞動，以前係勞損」。他負責打樁，同樣日做12小時，月薪超過3萬元，人工增加近四成，有放飯也有小休，「政府監管亦較多」。<br>工潮期間阿佳是高寶塔機手代表，他說工人的訴求很簡單，只求合理加薪和良好的工作環境，不想朝不保夕，「因為冇人想漂泊」。40日罷工，不易撐過，他說資方輸掉名聲、生意；工人也賠上收入和家庭，雙方都是輸家，「眼見幾個工友罷工期間屋企有問題，有幾個拍拖都分咗手，呢個世界好現實，其實冇人得益」。<br>他說一年前的工運就像一場耕耘，播種在前，成果在後，非一時三刻有收成，但工人的堅持迫使HIT正視問題，為改善往後的制度建立里程碑。當再受壓迫，工人會再次團結表達訴求。<br></p><p>見證人性溫情與醜陋
</p><p>父親仍做船上理貨，弟弟也是機手。阿佳記得，三父子去年一同罷工，很多親戚前來碼頭打氣，「好博命，仲嗌得大聲過我」，這溫情他銘記於心。但一場罷工，也讓他看見人性的醜陋，「有啲人好自私，會慫恿你或幫資方穿針引線，開條件吸引員工復工」。<br>工潮期間阿佳已萌去意，「揸機嘅始終係揸機，再望將來，已經到頂」。轉工後他多了時間陪伴家人和拍拖，也計劃考取不同重型機械的駕駛牌照，裝備自己。其實這一年來，他很少留意碼頭新聞，「件事完成咗，唔需要再提，人都係要繼續前行」。</p><p>工潮搞手：唔改善再罷工</p><p>碼頭工潮一周年前夕，HIT搶閘開記者會，宣稱推行了多項改善措施。有外判工踢爆，復工後三個月外判商和HIT已故態復萌，工作量要斷鐘計，陰乾罷工工人，「士氣好低落」。工人計劃成立關注組，促與HIT高層直接對話，「如果唔改善，一定有第二次（罷工）」，去年有份策動工潮、人稱「怪獸三人組」之一的機手阿翁說。<br></p><p>職安問題未解　弄傷腰
</p><p>增加17座洗手間、更換80張吊機座椅、翻新休息室……HIT稱過去10個月推行逾20項措施改善工作環境。「只係表面上有進步」，阿翁直言核心的職安健問題未解決，機手依然要坐困12小時，沒休息，「由我哋上機一秒鐘開始，已經追我哋做嘢」。他也身受其害，腰椎間受傷，尾龍骨一節撕裂，現正工傷休假。<br>去年HIT在葵涌碼頭的吞吐量下跌12%。阿翁說，以前機手的工作量 以每月平均數計算，但現時HIT改以每小時計，若處理少於10個貨櫃，控制塔會責成外判商督促機手達標，否則要寫報告，「以往做完一隻船，可以唞吓，但今時今日係每一分鐘都要你做，用盡部機同你個人，變本加厲」。<br>現年42歲的阿翁外號「鄉下仔」，當了20年龍機手，在碼頭人脈甚廣。去年他與另外兩名工人揭破外判工苦況，掀起工潮，人稱「怪獸三人組」。他坦言，工運未算成功，人工依然偏低，「但唔係失敗」，至少工人知道團結的重要。<br></p><p>秋後算賬收入少三成
</p><p>但外判商仍抗拒工會，上周有工會舉行聚餐，有工人事後就被外判商「洗頭」，「問你點解食飯，傾啲乜」。一場工潮引致HIT流失8%人手，橋邊理貨是重災區。<br>「走咗起碼一半人」，永豐橋邊理貨員阿明（化名）說，很多參與過罷工的工人都被秋後算賬，「有時要等兩、三日先有工開，令你冇癮，等你自動投降」。他也因此收入少了兩至三成。但同時公司不斷聘請新人「換血」，「想打散我哋，唔能夠再聚埋一齊」。<br>根據HIT數字，去年涉及處理貨櫃的意外有39宗。阿明直言，HIT拼命追回失去的吞吐量，但新人都沒經驗，引致意外頻生。<br>阿翁指HIT雖有心改變現狀，但下情不能上達，「因為俾中層或　判頭過濾咗，佢哋聽唔到我哋想講乜」。阿翁計劃成立工人關注組，希望定期跟HIT高層直接對話，「大家真係坐低傾，唔想再有第二次罷工」。<br></p><p>工潮焦點人物去向</p><p>何偉航培訓新人：<br>何偉航2010年加入碼頭業職工會任職總幹事至今，下月卸任，轉做工會教育幹事，培訓新人。總結四年工會生涯，他笑言好辛苦但有價值，換來工人應得的尊嚴和集體力量，「就好似聚沙成塔，一粒一粒咁堆砌返來」。</p><p>嚴磊輝傳調深圳：<br>工潮初期嚴磊輝跟外判工人劃清界線，「唔係我哋員工」，惹起激憤。工潮中期他逐漸「潛水」，有指被派調處理深圳鹽田碼頭事務。HIT發言人稱，嚴身兼HIT董事總經理及和記港口信託行政總裁，業務範圍包括香港和深圳兩個深水貨櫃港。</p><p>高寶三代表退休好開心：<br>HIT碼頭外判商高寶突宣佈結業，遣散約170名員工。有傳三人有意再做外判商，代表之一劉國安（圖）向本報稱，「我𠵱家好開心，退晒休……三個都唔做，你估我哋好後生呀」。被問到今天是工潮一周年，他說：「唏，關我春事咩。」</p><p>李嘉誠無視諷刺：<br>工潮期間工人帶同子女到李嘉誠宅示威，促還合理加薪和休息時間；長江中心外又掛上長和系主席李嘉誠肖像，頭上有角露出獠牙，諷刺他剝削如吸血鬼。早前他接受訪問時笑說：「儘管把我扮成魔鬼模樣，但看到那張照片我還是笑的。」</p></body></html>