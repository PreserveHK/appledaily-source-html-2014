<html><header><meta charset="utf-8"><title>70種動植物　60年鄉土情　理大生一一記下來守護東北　因馬屎埔有寶</title></header><body><h1>70種動植物　60年鄉土情　理大生一一記下來<br>守護東北　因馬屎埔有寶</h1><p>【本報訊】粉嶺馬適路旁有條小路，沿路入村，左邊是蕉林，右邊是果樹，腳旁有株燈心草，可治頭痛。眼前跳出一隻樹蛙，剛吃掉一條害蟲；抬頭望天，幸運遇上紅耳鵯在清唱。一班理工大學學生花了兩年時間，製作一幅馬屎埔村「藏寶圖」，記錄村中逾70種動植物，還有60年的鄉土文化，帶領市民一起尋寶，一同守護新界東北。<br>記者：王家文</p><p>「咦！呢棵係咪我哋平時食開嘅菜？」城市人初到粉嶺馬屎埔村，恍如《紅樓夢》的劉姥姥入大觀園，張詠渝也不例外。兩年前她跟四名同學參加生態導賞團，在農田看見芥蘭，卻不知這就是芥蘭，「你食嘅時候唔知菜上面係花」。他們還發現絲茅的根莖，就是竹庶茅根水的茅根，「好多時我哋都係飲咗就算，唔會知佢係點嚟。但原來喺一個郊區地方，周圍都係」。<br></p><p>摘燈心草煲水醫頭痛
</p><p>這班學生在理大念美術及設計教育。學生方泳棋說，以馬屎埔作地圖藍本，是希望了解更多新界東北發展計劃，「啲人話發展東北係好事，但點解咁多人反抗？」環境諮詢委員會去年通過新界東北的環境評估，被指低估馬屎埔一帶生態價值，在學生梁珊珊眼中，村中處處是寶。「一啲好普通嘅草，原來嫲嫲（村民區老太）會用來煲水飲，可以醫頭痛。」她說的是燈心草，在村中隨處可見。她在郊區遇上雞蛋花，才知道是傳統涼茶五花茶的材料之一，「（村民）喺村入面住咗咁耐，好識得點同大自然相處，利用大自然有嘅天然食材」。<br>按「藏寶圖」走到區老太的家，旁邊有棵龍眼樹，原來也有段古，「以前村民專登揀喺龍眼樹旁起屋，代表有福氣、正氣」。兩年來造訪多次馬屎埔村，張詠渝已成半個導賞員，梁珊珊更與村童打成一片，「佢哋乜都可以玩一餐，樹枝又玩，用樹葉又可以整戒指，仲帶我去佢哋嘅『秘密基地』」。<br></p><p>市區小孩唔識得苦瓜
</p><p>馬屎埔村有60年歷史，高峯期住有數百戶村民，發展商恒基90年代開始在村中囤地，現時只餘不足100戶。學生江凱兒說，小時候住元朗山貝村，「隔籬左右所有人你都識」，還記得姊姊踏單車不慎掉落田野間的童年趣事。後來搬上樓，「隔籬人乜都唔識，自己好似自閉」。她不難想像若村民被逼遷那種徬徨心痛，「望住自己屋企俾人拆咗，就好心罨，好似刮咗忽肉走」。<br>「馬屎埔村生態地圖」花了兩年時間手繪製成，今年7.1面世。江凱兒在街站推銷，拿起苦瓜問一名小朋友，對方不知是甚麼，在旁的家長也不禁驚訝：「吓，你連苦瓜都唔識？」地圖現於書局有售，她希望家長拿着地圖跟子女走趟馬屎埔村，一起守護新界東北這片田野生態；若然失守，下一代抬頭望見的，只是倒模的石屎森林。</p></body></html>