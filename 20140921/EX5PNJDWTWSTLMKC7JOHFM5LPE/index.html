<html><header><meta charset="utf-8"><title>【壹週刊】搵食摸門釘新婚阿B拉關之琳祈福</title></header><body><h1>【壹週刊】搵食摸門釘<br>新婚阿B拉關之琳祈福</h1><p>【壹週刊】有唔少藝人都係基督徒，不過，信佛嘅更多，早排九展舉行祈福會，就有唔少藝人撐場！<br>好似啱啱新婚嘅阿B鍾鎮濤亦攜眷出席，兩公婆仲有晒計畫，未去法會前食少少嘢，打定底。四點半左右，阿B楂車去咗佐敦白加士街，一心幫襯無時無刻排長龍嗁澳洲牛奶，點知就摸門釘！白行一趟。<br> 無嘢食，兩公婆決定打道回府，仲搵埋幫佢做證婚人嘅關之琳一齊去九展。三人行到場，焦點全集中被傳患腦瘤嘅關之琳身上，笑晒回應只係睇牙唔係睇腦。腦變牙，哦！總之係頸之上，雖唔中，但不遠。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>