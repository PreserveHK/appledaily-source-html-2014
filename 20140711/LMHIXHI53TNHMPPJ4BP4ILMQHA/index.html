<html><header><meta charset="utf-8"><title>馮仁昭四圍超：吳國敬女友手腳麻痹入院 - 馮仁昭</title></header><body><h1>馮仁昭四圍超：<br>吳國敬女友手腳麻痹入院 - 馮仁昭</h1><p>吳國敬拍拖8年嘅美甲師女友Elaine（右），噚日凌晨貼微博留言正坐白車送醫院，佢話：「十字車到急診室……我的身心不斷下降……。」言語間顯示心情沉重，噚日再話：「昨晚在急診室看到很多無助的病人……很心酸……所以我們有能力幫助別人是一種福氣、福份。」Elaine送院消息，令佢男友吳國敬個老友范振鋒都留言猛問發生乜事。馮仁昭噚日打畀阿敬，佢話：「我哋食食吓飯，佢突然話換唔到氣，手腳又麻痹郁唔到，我咪叫白車送佢入院囉。醫生check咗話佢換氣太急，我都勸佢要做body check。」<br>撰文：馮仁昭</p></body></html>