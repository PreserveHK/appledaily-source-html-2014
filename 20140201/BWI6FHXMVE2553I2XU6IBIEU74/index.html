<html><header><meta charset="utf-8"><title>張智霖揮毫賀歲</title></header><body><h1>張智霖揮毫賀歲</h1><p>馬年剛至，家中當然要貼上意頭揮春增添喜氣，中學曾移居澳洲的張智霖（Chilam），原來寫得一手好書法，他日前在鰂魚涌的經理人公司揮毫寫賀年揮春，祝願大家馬年龍馬精神、馬到功成、一馬當先！<br>張智霖馬年計劃多多，既拍戲，又會於暑假在紅館開演唱會，工作馬不停蹄。Chilam日前即席揮毫，大展書法技藝，更貼題特選「馬」字揮春賀年。Chilam表示從沒學過書法，故落筆前先作練習，不滿意就會再寫，最後他在紅紙上輕輕鬆鬆寫好大堆靚字揮春。<br>Chilam自言在港讀小學時有寫過毛筆書法，他說：「嗰時好多機會寫，寫咗好多年，但唔係用科學毛筆，係要真係磨墨嗰啲，不過係唔係真係見得人，咁就未必得，最多寫畀自己就得。」<br>Chilam指寫書法可以陶冶性情之餘，也可以讓記憶加深。會否把書法技藝教授愛兒「魔童」張慕童？Chilam說：「囝囝寫字越嚟越靚，將來我都打算請書法老師教囝囝寫書法。」</p><p>口罩黨闖花市</p><p>Chilam今個農曆年選擇跟妻兒去馬爾代夫過熱辣辣馬年，起行前當然先派利是。而前晚年三十，他趁熱鬧與老婆袁詠儀（靚靚）戴上口罩闖年宵市場，靚靚把照片貼到微博，留言：「今年再勇闖維園花市，戴了口罩出沒，無奈被我倆雙眼出賣，慶幸市民愛護，得以愉快地行花市，還買到Cool魔風車！Yeah！祝願香港今年風生水起！人人能安居樂業！」Chilam好友郭富城昨日也在微博貼上戴口罩行花巿相。<br>採訪：駱華齡<br>化妝：Hetty Kwong<br>髮型：Vic Kwan（ii hair &amp; nail）<br>服裝：BAPE</p></body></html>