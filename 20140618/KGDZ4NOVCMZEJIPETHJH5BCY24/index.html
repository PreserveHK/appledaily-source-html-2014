<html><header><meta charset="utf-8"><title>體壇拾趣 ：星如加人工爭14勝</title></header><body><h1>體壇拾趣 ：星如加人工爭14勝</h1><p>曹星如（右）職業拳賽爭14連勝噚日終於落實，下月19號嘅澳門威尼斯人「皇者之戰」，推廣公司Top Rank除開出6回合30,000美元（約23萬港元）拳酬外，更遷就因傷休戰半個月嘅星如，磅數由115磅改打118磅。上月尾打足10回合以點數擊敗泰國諾查剎後，鼻骨同雙手受傷嘅星如，世界排名升至WBO同WBC新高嘅第9；佢噚日經醫生診斷後確認可以參賽，就即刻開始重投訓練，而佢嘅對手有機會係印尼代表。門票定價$4,680元，喺香港快達票有售。</p><p>【622公投　我撐普選】毅行直播<br>流動版網頁： http://622popvote.appledaily.com  </p></body></html>