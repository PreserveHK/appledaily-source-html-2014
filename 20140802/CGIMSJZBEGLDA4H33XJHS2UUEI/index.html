<html><header><meta charset="utf-8"><title>兩姊妹鬥性感周家怡豪晒三點式</title></header><body><h1>兩姊妹鬥性感<br>周家怡豪晒三點式</h1><p>佘詩曼同周家怡係好姊妹，而好姊妹通常都唔知點解好似心有靈犀咁做埋同一件事。昨日阿佘同周家怡就不約而同咁曬泳照，但係一個玩神秘、一個就好疏爽。<br><br>阿佘昨日喺微博貼咗張泳照，仲話「What a nice day」。不過重點並唔係身材，而係近乎零缺點嘅白滑素顏，好多網民都讚佢靚：「女神就是女神，不老的顏！」、「敢曬素顏的就是美女..阿佘美！氣質佳！」雖然佢冇話自己喺邊，不過睇番玻璃倒影，應該就係去咗遊船河啦！<br><br>而好姊妹周家怡就去咗曼谷旅行，佢嗰張泳照就疏爽好多啦！大半身三點式，WOW…雖然唔係非常「胸湧」，不過都好有睇頭㗎！仲有少少水珠喺身，好誘惑呀！<br><br>原來周家怡呢張泳照係找數，佢喺微博話：「天公對我真好，一直忍着不下雨，直到我游泳完，上到房間後突然聽到狂風暴雨的聲音，開窗簾一看，真的很大很大雨啊！感謝上天給我時間做運動！還有，欠大家的泳衣照也奉上了。」相信大家都好鼓勵你多啲運動！</p></body></html>