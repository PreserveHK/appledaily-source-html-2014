<html><header><meta charset="utf-8"><title>中環在線：三星證券sales　做南韓彭博女神　 - 李華華</title></header><body><h1>中環在線：<br>三星證券sales　做南韓彭博女神　 - 李華華</h1><p>今年初有位喺農銀國際做sales嘅Rachel Chan將靚靚自拍照放喺「彭博機」嘅profile度，即刻引來好多賓架、芬佬搜尋，南韓都有一位靚女sales可能用呢招，因而人氣急升。<br>呢位靚女sales名為Elena Lee，過去一星期喺彭博機嘅最多人查看榜排第五位，而排第三係剛去世嘅荷李活笑匠羅賓威廉斯。按資料，Elena Lee喺2008年開始做經紀，現時喺南韓首爾嘅三星證券做sales associate，睇埋佢喺facebook嘅生活照，的確跟韓星冇乜分別，難怪吸到咁多眼球。</p></body></html>