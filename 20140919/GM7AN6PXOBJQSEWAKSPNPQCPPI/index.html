<html><header><meta charset="utf-8"><title>馮德倫開戲唔預舒淇</title></header><body><h1>馮德倫開戲唔預舒淇</h1><p>馮德倫（Steven）昨晚在上環出席手錶活動，他透露11月會開拍一部文藝片，有記者問他女主角是否緋聞女友舒淇？他笑說：「呢部戲唔會搵佢啦！我同佢都好耐冇合作，𠵱家我手頭上都有幾個劇本搞緊，如果有啱角色都會再搵佢合作嘅！」問到兩人是否同居關係？他否認說：「梗係唔係！我哋係朋友關係，唔好成日問呢啲問題啦！」</p><p>周星馳與向華強太太陳嵐最近為一篇文章而引發罵戰，曾經與周星馳合作拍戲的Steven，亦表示有留意新聞，對於星爺為人，他表示：「我同星仔主要係工作上接觸，冇乜私交，工作上雙方相處融洽，佢係一個好監製，原本《美人魚》都有搵過我合作，但因為時間唔啱合作唔到。」<br>採訪、攝影：王連連</p></body></html>