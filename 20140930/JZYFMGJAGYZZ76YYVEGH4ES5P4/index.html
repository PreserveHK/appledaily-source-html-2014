<html><header><meta charset="utf-8"><title>中環在線：李小加孻女問佔中 - 李華華</title></header><body><h1>中環在線：李小加孻女問佔中 - 李華華</h1><p>佔中遍地開花，唔知有幾多人估到可以發展到咁嘅地步，作為父母真係要好好珍惜呢個機會同仔女探討吓香港嘅政治問題，好似港交所（388）行政總裁李小加咁，作為三個仔女父親嘅佢，有兩位已經往美國讀書，但都話佢位12歲嘅孻女睇到傳媒報道佔中嘅新聞，都問咗佢好多問題。<br>小加話，囡囡嘅思想雖然未係好成熟，但都同佢傾咗好多。小加早年做過記者，華華相信佢都熱血過，難怪佢話，大家都年輕過、理想過，亦都因為理想達唔到憤怒過、抗議過，真心相信呢兩日佔中嘅參與者出發點都係為香港好、為香港更加開放咁話。<br>至於好多人都認為警方對住手無寸鐵嘅市民出動到催淚彈太過暴力，小加就話自己對事件有好清晰嘅想法，不過「自己想法，留給自己吧！」，畢竟他只係港交所嘅CEO，評論咁敏感嘅政治事件，佢份人工應該無包。</p></body></html>