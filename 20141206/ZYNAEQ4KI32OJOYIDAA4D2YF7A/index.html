<html><header><meta charset="utf-8"><title>連日玩失踪　洗米華爆門尋人Mandy Lieu出埠避世</title></header><body><h1>連日玩失踪　洗米華爆門尋人<br>Mandy Lieu出埠避世</h1><p>混血女模Mandy Lieu前日被報警懷疑她在其中環寓所內暈倒，更驚動消防上門爆門，隨即引來她遭整蠱尋仇之嫌。原來事件別有內情，Mandy的經理人Marie聲稱她男友人與她聯絡不上才報警，查實該報警男友人原來是澳門猛人周焯華（洗米華）的司機，Mandy疑自與洗米華在澳門賭廳豪賭做人肉梳化的短片曝光後，連日來玩失踪，連洗米華本人都未能聯絡到她，其司機才情急下報警聲稱她在屋內暈倒，未知不在港的Mandy是避風頭，還是跟男友冷戰中。</p><p>形象插水全面停工</p><p>Mandy對洗米華玩失踪一事，記者連日以WhatsApp聯絡她，Mandy上線後看完未有回覆，記者就洗米華司機報警一事向Mandy經理人求證，她前晚再三強調不知道報警人身份：「我有上過Mandy屋企善後，幫佢換咗把鎖，冇財物損失，我見唔到佢個報警男友人，亦唔知佢嘅身份。」問到會否擔心Mandy人身有危險，她表示：「Mandy出咗埠放假，出年先返嚟，唔使擔心，佢人身安全冇問題，我同過佢通電話，佢知道自己屋企被人破門入屋，係誤會，唔係有人尋仇。」<br>其實Mandy自介入洗米華婚姻做小三後，雖得寵獲贈近億元西半山物業及大馬獨立屋作厚禮，但她因此形象插水，負面新聞未停過，不少客戶都對她避之則吉，故她近日可算是接近全面停工。<br>採訪：唐如</p></body></html>