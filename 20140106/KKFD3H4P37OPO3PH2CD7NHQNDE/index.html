<html><header><meta charset="utf-8"><title>熱心街坊「放蛇」　揭寵物店虐狗</title></header><body><h1>熱心街坊「放蛇」　揭寵物店虐狗</h1><p>【本報訊】近日連串虐畜案令全城髮指，有熱心大埔居民化身「民間動物警察」，過去年多來明查暗訪區內一間懷疑虐畜的寵物店，昨日終成功相約店主「放蛇」睇狗，揭發近半百貴婦狗擠於閣樓15個籠內，其後有數籠更被運走不知去向。警方通知愛協到場後，店方卻拒絕讓職員上樓，警方暫列投訴滋擾處理。</p><p>15個籠放50隻貴婦狗</p><p>涉事寵物店位於同發坊及寶湖道交界，地舖及閣樓各200方呎，現場所見地舖只售寵物用品，並無動物出售。不過，街坊黃先生稱每次行經該店均聽見嘈雜狗吠聲，年多前已感有異，「以前打開門做生意，後尾成日拉閘」。近月虐畜案頻生，黃先生擔心狗隻安危，上周決定致電店主表示有意購犬，但對方回覆「唔係熟人唔招呼」，幾經商討後才相約昨午4時半往閣樓睇狗。<br>黃先生偕兩名男女友人上樓，發現閣樓放了15個籠，卻有近50隻大小貴婦狗同住，「又臭又逼，啲狗轉個身都轉唔到！」他們暗中以手機及攝錄鏡頭拍低劣況，後來店主起疑，得知他們無意購買便離去。<br>但三人在附近守候半小時後，發現一輛白色客貨車到場，店主將載着共八隻狗的四個籠搬上車，立即上前質問，對方只回覆「送去有人領養嘅地方」，三人決定報警。警員調查後通知愛協，不過店方卻以閣樓是私人住宅為由拒絕讓人員入內，愛協惟有通知漁護署協助，但昨深夜截稿前仍無結果。</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>