<html><header><meta charset="utf-8"><title>心悠拍鬼片想爛面</title></header><body><h1>心悠拍鬼片想爛面</h1><p>劉心悠、莫文蔚、琦琦與何超瓊等人前晚現身圓方，出席時裝品牌夏姿的新店活動，心悠透露剛接拍了兩套新戲，拍攝期間與她每年參加的渣馬撞了時間：「之前一路都冇時間做運動，所以返到香港就會狂做，都會擔心操唔起狀態。」<br>心悠表示將會接拍鬼片，記者笑她接力李心潔做鬼后，她笑言：「上次套戲都只係做鬼上身，今次有得做鬼，我開心㗎！有得發揮嘛，想個鬼角色可以再醜樣啲，到自己都驚，就算要黐嘢上塊面扮爛面。」<br>此外，琦琦表示囡囡上月中已經開學，之前已帶了她去了泰國參觀皇宮：「假期要用嚟享受，唔好要囡囡淨掛住讀書，但囡囡好乖，去之前上網睇晒嗰度資料，又買書嚟睇，去到講番畀我聽，又有得玩又學到嘢。」<br>採訪：盧妹<br>攝影：仇志德</p></body></html>