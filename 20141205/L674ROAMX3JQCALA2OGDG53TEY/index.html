<html><header><meta charset="utf-8"><title>異動空間：重鋼熱錢追落後 - 魏力</title></header><body><h1>異動空間：重鋼熱錢追落後 - 魏力</h1><p>阿爺有組織、有目的踢起股市，昨日直情拎起支旗，做埋A股指揮官，振臂高呼明年滬股可見5000點，午後中港股又爆上，金融股如入無人止境，大升浪已成，強烈建議戰友銀行、保險、券商股各執一隻，內銀首選日前介紹的民行（1988），保險爆炸力最強為太保（2601），券商就揀龍頭信証（6030）或海通（6837），買齊後全力扑暈自己，let your profits run。<br>另外，如怕麻煩唔想兌人仔買A股，不如齋買ETF，唔使揀股之餘升幅也不俗，首選華夏滬深300（3188）。早前推介的惠理基金（806）亦已破頂，中線目標8蚊。<br>板塊輪流炒上，資源股可留意港股通股份之一重慶鋼鐵（1053），重鋼A股3.35人仔，H股只賣1.9港銀，折讓高達55%。昨日A股微升0.6%，但H股大漲6.7%，追落後資金明顯來了，呢轉順風車點都要上。<br>國企改革係明年重頭戲，重鋼近月達成多項業務、資產及土地轉讓協議，合共可獲利11.9億人仔，既可精簡業務，又可執靚盤數，為日後母公司注資鋪路，短線目標52周高位2.32元，水位22%。<br><br>魏力<br> http://www.facebook.com/2012jason </p></body></html>