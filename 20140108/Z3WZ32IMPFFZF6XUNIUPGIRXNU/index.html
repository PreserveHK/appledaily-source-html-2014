<html><header><meta charset="utf-8"><title>讚師兄靠得住　祖兒想兩年內生B</title></header><body><h1>讚師兄靠得住　祖兒想兩年內生B</h1><p>容祖兒在紅館舉行的15場演唱會，前晚圓滿結束，雖然她因氣管炎及感冒致聲沙、失聲，不過總算順利完成。<br>前晚捧場的包括謝安琪、趙世曾和女友、陳偉霆和楊受成等，斷背緋聞情人張敬軒及關智斌（Kenny）同場睇騷，還有曾和軒仔傳斷背情的胡文新亦在場，軒仔坐在嘉賓席，Kenny則在第一行，而胡文新則在中間位置，各有各睇。<br>甫開場聲沙沙的祖兒指狀態比前一日好，隨後穿上大肚裙即有感而發說：「老實講都想有BB嘅一刻，想留住好血統延續落去。我冇乜優點，但咁襟做嘅就唔係咁多人，希望生一個貢獻一下。」<br></p><p>喊到甩嘴</p><p>當唱到《小天使》及《世上只有》送給媽咪時，祖兒喊到甩嘴。到安哥時突然有人扮的Miffy出現，觀眾估是由師兄扮Miffy，不過祖兒笑說：「睇佢轉身咁靚一定唔係你哋講嗰個人。」完場前祖兒澄清沒有打開聲針，凌晨12點完場。<br>祖兒在慶功宴提到劉浩龍時有感而發說：「想幫佢（師兄）澄清，佢好低調，用最大力量支持我，佢對我好重要，好似一個太陽喺身邊，講好多鼓舞說話。我一直以為自己好正能量，但西藥令我好灰。不過其實唔只佢，好多朋友都令我好暖。」對師兄加分？祖兒坦言：「係患難見真情，靠得住。」<br>祖兒更不自覺自爆師兄疑似在酒店陪她過夜：「其實唔只佢，好多中學同學都嚟酒店陪我。」是否想為師兄生B？她坦言：「畀我調理身體先，但我有計劃喺36歲前生B。」即還有兩年？祖兒即望向經理人霍汶希（Mani），再同記者說：「唔好嚇佢。」Mani未有插嘴。<br>採訪：馬建華<br>攝影：葉君海</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>