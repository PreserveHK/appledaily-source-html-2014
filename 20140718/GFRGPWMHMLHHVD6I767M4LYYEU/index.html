<html><header><meta charset="utf-8"><title>攞正牌性感殺入書展黃榕風騷彈𡃁模</title></header><body><h1>攞正牌性感殺入書展<br>黃榕風騷彈𡃁模</h1><p>【香港書展2O14之寫真內鬥】書展第二日，輪到黃榕（榕姨）出場，昨日她夥拍Donut其中兩位成員Elke跟Elise以交換寫真為名，在場內名正言順宣傳。榕姨穿上低胸露腰衫加熱褲，跟以透視衫露黑bra的Elise非常合襯。被問到性感打扮都可以入場，榕姨自言領正牌沒有偷雞成份，她說：「冇人趕，安全入場。」她又透露選擇跟Donut互換寫真，是因為對方性感得來健康，她說：「大家都有世界盃題材，本書仲加埋學咗8個月嘅鋼管舞同Hip Hop，唔似人哋啲題材咁悶，唔係陽光海灘就係酒店房。」她又說：「𠵱家啲𡃁模名都叫唔出，個胸又唔自然。」<br>榕姨表示下星期會安排表演鋼管舞，一洗日前和朱主席跳舞污名：「唔熟bomba舞，嗰次冇音樂，俾人笑，又有唔愉快事。上次冇音樂俾佢掂到時我都『嘩』一聲叫咗出嚟，今次要省招牌。」更聲言下次會着三角褲跟bra top跳舞。</p><p>另外，Elise直言要挑戰性感底線，寫真集內只用世盃打氣巾遮着兩點。但轉頭她們又表示要走清純路線，Elise說：「好多人好似小丑咁，又似歡樂滿東華，影響模特兒界，我哋走清純路線。」Elise透露剛剛放榜成績有26分，可算不俗。</p><p>Mei Ling寫UFO</p><p>網上電台DJ出身的Mei Ling（董寶醟），今年將會推出首本科幻小說《我在飛碟過了一夜》，談到今次的題材頗為冷門，日前她在電話接受訪問說：「可能同我個工作有關，我本身係主持UFO同外星人嘅節目，加上我又有見過UFO嘅經驗，喺09年見過4，5次，開頭唔係好信，不過見多幾次就冇質疑自己！」<br>採訪：林嘉慈<br>攝影：仇志德</p></body></html>