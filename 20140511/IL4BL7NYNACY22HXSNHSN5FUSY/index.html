<html><header><meta charset="utf-8"><title>【壹週刊】傑志教練盧比度屋內的復仇者聯盟</title></header><body><h1>【壹週刊】傑志教練盧比度<br>屋內的復仇者聯盟</h1><p>【壹週刊】出身西班牙嘅香港甲組球會傑志青年軍教練盧比度，喺香港租屋住，日頭教完波就一定回家當宅男，沉醉喺漫畫世界裡。<br><br>嚟香港四年都一直租樓住，收藏品都跟住佢搬嚟搬去，今次搬新屋佢就特別花心思，客廳牆上仲有復仇者聯盟立體LED壁燈，非常搶眼。<br><br>原來眾多super hero中，Iron Man最得盧比度歡心，當然唔少得大大個Iron Man，就要六千蚊喇！另一邊就放咗朋友、球迷送嘅poster。<br><br>廚房雖然小但勝在五臟俱全，最多係Marvel水杯，全部喺玩具反斗城買，但擺多過用。<br><br>睡房一樣被英雄佔據，Iron Man獨立放喺床邊，顯示Iron Man嘅地位果然唔同，就連床冚都係Iron Man，就知佢對super hero 幾熱愛。<br><br>呢個家就被英雄包圍住，夠晒安全。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>