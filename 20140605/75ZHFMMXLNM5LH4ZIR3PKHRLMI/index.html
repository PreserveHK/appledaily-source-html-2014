<html><header><meta charset="utf-8"><title>關仁隱事：「微絲細」身有屎心虛 - 關仁</title></header><body><h1>關仁隱事：「微絲細」身有屎心虛 - 關仁</h1><p>歌手「微絲細」早輪去咗公仔箱客串，都俾人讚過佢演技好，可惜谷咗一排最後都係打回原形。前排佢又上報，話佢橫刀奪愛搶咗另一位四線圈中人「冇尾」嘅男友「公仔佬」，微絲細當然否認。事件過咗一排都冇人理，不過近日好衰唔衰，微絲細為個唱谷宣傳，惟有死死氣地約訪問。點知佢同啲宣傳人員講到明，訪問時唔俾問戀情，更千叮萬囑唔可以喺文中提起冇尾個名。其實你唔講大家都唔係好記得件事，應該微絲細真係身有屎撬人牆腳，所以先咁驚人提起。其實佢一直都睇唔起華文傳媒，今次局住做訪問，無非都係因為個唱啲飛真係賣得好差，所以至死死氣出嚟谷票囉。<br>撰文：關仁</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>