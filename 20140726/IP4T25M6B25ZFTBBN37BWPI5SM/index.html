<html><header><meta charset="utf-8"><title>遭榴槤擊傷見紅發哥玩謝變性Poyd</title></header><body><h1>遭榴槤擊傷見紅<br>發哥玩謝變性Poyd</h1><p>【泰國直擊】由兩大影帝周潤發（發哥）和張家輝合作的電影《賭城風雲2》，現正在泰國拍攝外景，監製王晶和導演劉偉強安排張家輝在電影《掃毒》的「舊相好」變性人Poyd，於新戲中飾演泰國賭場女主持。<br></p><p>Poyd雙眼發光</p><p>日前Poyd跟發哥和家輝拍攝一場追捕和擄拐戲，Poyd一抵步受到在場人士歡迎，有不少人上前要求合照，不過張家輝見到Poyd即刻彈開，還將Poyd推給發哥，介紹發哥品嚐，他抵死地說：「我試過晒，我試過好，梗益前輩！」發哥即回應道：「叫周太嚟試吓先！」Poyd見到大明星發哥雙眼發光，大讚發哥是handsome guy，發哥即刻搞笑說：「我唔係住新界呀！」<br>在戲中飾演張家輝女兒的王詩齡被擄，發哥和家輝坐榴槤車救人，可是發哥一不留神在演繹撥開纏身的蜜蜂時，被榴槤打中拇指和食指流血。而張家輝在拍攝期間被劉偉強安排坐榴槤，之後一手把榴槤塞入其褲襠，嚇得家輝即場大叫：「嘩，小心啲呀！拮穿咗漏水你賠唔賠得起！」發哥見狀，隨即遞上護墊。<br></p><p>家輝雖貴為影帝，但是面對神級影帝周潤發，佢依然表現緊張，二人對戲時，發哥安撫家輝說：「拍喜劇唔使太大壓力。」家輝則承認跟發哥合作壓力大，他說：「喺曼谷冇一晚瞓得好，所以拍完返香港真係要瞓番覺好。」而張家輝首次執導的《盂蘭神功》有千萬票房，家輝說：「本來打算做一次導演，但係反應咁好，又想挑戰自己再拍一部驚慄片，因為《盂蘭神功》鬼片入唔到大陸市場，為咗控制成本冇收導演費，仲減片酬。」<br>採訪、攝影：魯萍</p></body></html>