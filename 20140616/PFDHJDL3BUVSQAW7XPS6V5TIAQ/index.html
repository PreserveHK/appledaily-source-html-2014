<html><header><meta charset="utf-8"><title>齊晒幸福過父親節　星爸錫晒寶貝仔女</title></header><body><h1>齊晒幸福過父親節　星爸錫晒寶貝仔女</h1><p>父親節…可能對商人意義較大，因為可以推動消費。對普天下子女而言，日日都係父親節母親節，當然，日日都係兒童節。特別係對劉愷威呢個新晉爸爸，因為愛女「小糯米」趕得切喺國際6.1兒童節出世，劉愷威仲趕得切同愛女一齊慶祝父親節嘛。噚日楊冪喺微博上載咗張，劉愷威抱住B女嘅相，寫道：「第一個父親節快樂!也祝全天下的父親們節日快樂，平安健康！」可惜，BB只係露出四份一塊面，大家未能欣賞到佢嘅靚樣呀。<br><br>另一個新晉爸爸代表就有少爺占，佢同寶貝仔Timmy齊齊Chok住影相放上微博晒幸福，真係父子情深呀。而身為人父已經有一段日子嘅Eason，就同囡囡康堤去咗親親大自然，再親親囡囡，Sweet到爆。</p><p>識睇 一定睇蘋果嘅足動世盃： <br> http://worldcup2014.appledaily.com/ </p></body></html>