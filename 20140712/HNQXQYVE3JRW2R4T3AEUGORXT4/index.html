<html><header><meta charset="utf-8"><title>世盃通識：半場趁機修線條</title></header><body><h1>世盃通識：半場趁機修線條</h1><p>上期教完大家用運動橡筋做手背運動、減少拜拜肉，今期到腳部運動，睇世界盃坐多過企，物理治療師郭志堅今次教你做下肢嘅運動，有效修到前大髀同臀部線條，最啱半場休息時企起身做。</p><p>【1】雙腳打開至肩膀闊度，將橡筋圍喺膝蓋位置，直至感覺橡筋有一啲繃緊。右腳盡量張開，膝蓋微曲30度（圖1），雙手义腰，類似紮馬，你會感到兩邊髖關節好攰，停留30秒，返回原位，左右交替做，重覆3次；若感覺原地做有啲悶，可以向橫行（圖2），但都要膝蓋微曲30度，以免傷膝，背部要挺直，行完一邊行另一邊。</p><p>【2】第2款主要修前大髀及臀部線條，橡筋圍喺腳眼，先右腳向前行，感覺橡筋有少少緊，停留30秒後（圖3），雙腳拍直；右腳再向後行，同樣停留30秒，重覆3次，然後換腳做；若嫌悶，可以將橡筋先放腳眼位置，再向前行，步伐盡量要最大步，要感到有阻力，之後轉為向後行。注意，行嘅時候，腳趾保持向前，腰要挺直。<br>記者：徐嘉華<br>攝影：黃賢創<br>示範：Yvonne<br>化妝：Lisa Aw@MakeupArtist<br>場地：ASA物理治療診所（中環）<br><br>郭志堅<br>註冊物理治療師</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>