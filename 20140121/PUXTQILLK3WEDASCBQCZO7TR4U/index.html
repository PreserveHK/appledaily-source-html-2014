<html><header><meta charset="utf-8"><title>羅霖解放覓新對象唔怕囝囝睇床戲：冇露點</title></header><body><h1>羅霖解放覓新對象<br>唔怕囝囝睇床戲：冇露點</h1><p>羅霖前晚出席美容公司周年晚宴,忽然玩自爆！佢話：「今年三月，就係我離婚兩周年喇!」是指正式辦妥手續兩年？羅霖話：「正式就大半年。我成日提自己專心工作，唔好諗，依家終於可以結識異性喇。」又話身邊好多朋友都催佢快點搵個伴。不過當記者問羅霖，新對象係咪一定要小朋友鍾意，羅霖諗都唔諗就話：「呢個係首要條件，如果佢唔鍾意小朋友，冇愛心就唔會考慮。」睇得出羅霖幾錫佢三個囝囝啦。<br><br>但係佢係陶傑套新戲《愛．尋．迷》度，同關楚耀激戰連場，俾網民話重口味。囝囝接唔接受到呢？羅霖就話：「拍之前開過家庭會議，而且小朋友成日睇外語片，所以尺度好大。」仲話自己冇露點，只係做好演員本份，唔介意家長用咩眼光睇自己喎。</p></body></html>