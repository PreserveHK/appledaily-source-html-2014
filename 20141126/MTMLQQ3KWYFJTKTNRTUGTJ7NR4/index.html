<html><header><meta charset="utf-8"><title>首任拍賣官感興奮　嘉玲廣邀好友　大搞49歲生日</title></header><body><h1>首任拍賣官感興奮　<br>嘉玲廣邀好友　大搞49歲生日</h1><p>劉嘉玲與鄧永鏘前日現身灣仔，出席中國站（倫敦）與佳士得合辦的慈善拍賣，嘉玲更首次擔任客席拍賣官，現場她亦有舉手投畫，可惜因超出預算未有成功，其實她已預早在場內看到心頭好，買下一幅畫作自己的生日禮物，嘉玲更預告下月的生日將大肆慶祝，她說：「49歲，女人要做大佢，會喺香港，好多朋友會join。」</p><p>鄧永鏘唔管女兒婚事</p><p>拍賣會安排由嘉玲拍賣最後一件畫作，嘉玲近年愛上收藏藝術品，她說：「睇幅畫好過買衫同袋。」偉仔都有收藏？她說：「都鍾意，係一啲佢覺得好過癮嘅，我就鍾意色彩繽紛同油畫，年紀漸大，會買啲禪啲嘅，心境有溝通。」提到鞏俐以1票之差輸了金馬影后，會否戥她不值？嘉玲說：「冇話唔抵，所有嘢都要天時地利人和，佢拎唔拎到都係我心目中嘅影后。」<br>鄧永鏘女兒鄧愛嘉將在後日起連續3天於北京舉行婚禮，嘉玲表示會先去高圓圓的婚禮，再到北京參加。而提到女兒的婚禮，鄧永鏘則說：「係佢嘅婚禮，佢自己管，佢話自己管晒。」他表示會邀請一、兩個皇族成員，會請其他藝人嗎？他說：「𠵱家後生搞，唔鍾意老鬼去，唔一定請我哋嘅朋友，喺北京有好好藉口，唔使大搞，唔使嚟，最重要個女同未來女婿。」<br>採訪：溫敏芝<br>攝影：沈健程</p></body></html>