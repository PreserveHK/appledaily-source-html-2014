<html><header><meta charset="utf-8"><title>隔牆有耳：熊貓頻撲　日曬雨淋 - 李八方</title></header><body><h1>隔牆有耳：<br>熊貓頻撲　日曬雨淋 - 李八方</h1><p>落雨喇！唔使怕，1,600熊貓有雨具呀。佢哋噚日去咗會展快閃，點知落起雨嚟，熊貓大軍即刻戴起雨笠防水（圖），頂雨笠有成隻熊貓咁大，落雨都唔使驚啦。之後佢哋快閃去維園，天公造美，佢哋可以喺陽光下，企喺草地砌出「1600」字樣，吸引咗近7,000市民喺炎熱下圍觀。<br>1,600熊貓6月25日至7月17日就會正式登陸中環元創方PMQ；如果唔想去到先排隊，可上網登記選定指定參觀時間，喺預約時段內到達元創方士丹頓街入口，出示確認電郵嘅條碼就可以入場。登記網址 http://1600Pandas.rt-eventsolution.com。 </p><p>【我撐公投】毅行直播<br>網頁:  http://622popvote.appledaily.com  </p></body></html>