<html><header><meta charset="utf-8"><title>求驗客手記：雲帥捉老婆睇波慶生</title></header><body><h1>求驗客手記：雲帥捉老婆睇波慶生</h1><p>曼聯領隊雲高爾星期一晏晝同老婆慶祝生日，約埋屋企人喺一間意大利餐廳食飯。夜晚，雲高爾冇同老婆行街睇戲，而係兩公婆孖住入場睇U21比賽，曼聯對新特蘭，考察吓班年輕人。雖然雲高爾老婆睇到咬晒手指，好似冇咩癮，但雲帥就肯定好開心，因為曼聯U21以4:0大炒對手，比利時新星贊奴沙（紅衫）一個人入3球！除咗贊奴沙外，勞基梳爾同埋路爾斯安達臣都踢正選，其中梳爾仲表現唔錯㖭。成個曼聯教練團都好重視呢場U21比賽，傑斯同史杜雲保兩位助教都有入場睇波。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>