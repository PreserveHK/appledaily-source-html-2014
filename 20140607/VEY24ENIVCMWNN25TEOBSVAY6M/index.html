<html><header><meta charset="utf-8"><title>買Yogurt冇錢畀　影后轉頭25倍奉還</title></header><body><h1>買Yogurt冇錢畀　影后轉頭25倍奉還</h1><p>上個月尾形容自己私隱被侵犯，猶如被強姦嘅查理絲泰朗，畀網友插爆白癡兼冇taste，不過就冇影響佢嘅心情，前日o係美國仲有閒情去買yogurt o添！<br><br>店員仲爆佢畀錢嗰陣，搵嚟搵去，成身一個仙都冇。唉！連3個幾美金都畀唔起，惟有好尷尬咁同店員講，轉頭先返去找數。本身個店員都打定輸數，諗住自己拎錢出嚟填數。<br><br>點知個零鐘之後，查理絲泰朗又真係返轉頭！向個店員道謝不特止，仲拎咗張100蚊美金出嚟，示意唔使找喎！足足畀咗成96個幾美金做tips呀！<br><br>唔知呢單「找數真女子」事件，可唔可以幫查理絲泰朗挽回啲分數呢？！</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp </p></body></html>