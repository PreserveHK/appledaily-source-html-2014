<html><header><meta charset="utf-8"><title>山羊座運程不濟　周董可能結唔成婚</title></header><body><h1>山羊座運程不濟　周董可能結唔成婚</h1><p>【動Fun】要形容山羊座的性格，一個字...悶！靈性導師兼塔羅占卜師姚安娜話，原來有得解：「佢哋都唔係咁鍾意出聲，唔係咁高調。亦都好多人話佢哋好悶，但其實佢哋如果要浪漫起上嚟都好浪漫。」但浪漫這回事，都要看對手。寫過唔少情歌嘅周董話過35歲結婚，今年到期找數喇喎，結唔結得成先。「愛情方面就要注意喇，佢原先已經發展中，結婚同拍緊拖的話，佢會發現，點解個伴侶咁樣嘅？佢會大大向她扣分或者減分。」看來昆凌還未有機會做周太。 <br><br>反而單身的山羊仔女，今年用玩玩下的心態來搵對象，都可能會有浪漫事情發生。不過，一向沉悶的他們，又是否應付得了？「例如係環境變遷，即唔係佢想變，可能係租緊嘅地方，大業主要收屋。或者屋企人突然說要移民，又或者人際關係圈子有大改變大變動，都會令到比較穩定性高嘅摩羯座人，會覺得哎呀！點算呀！」 <br><br>不但這樣，他們更要小心上半年工作變化大，會覺得有人整蠱自己。好彩山羊座下半年會轉運，努力呀！<br><br>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p></body></html>