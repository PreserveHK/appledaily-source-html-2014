<html><header><meta charset="utf-8"><title>開放《勁歌》總選　冇約照入圍TVB跪低　求星撐場</title></header><body><h1>開放《勁歌》總選　冇約照入圍<br>TVB跪低　求星撐場</h1><p>無綫終在09年跟四大唱片環球、華納、EMI和Sony Music因歌曲版稅問題決裂，自此四大唱片拒派歌手參與無綫節目，去年的《勁歌金曲》總選只有來自英皇的天后容祖兒撐場，今年無綫跟星煥合併成立星夢力捧「星夢幫」，導致英皇極其不滿拒跟無綫續簽歌手合約。鑑於大量歌手流失，無綫昨日在電視城舉行《2014年度勁歌金曲頒獎典禮》記者會，綜藝及音樂科助理總監陳家揚宣佈從昨日起，所有歌星毋須再簽歌星合約，可以亮相無綫及宣傳，並呼籲各大公司的歌手出席《勁歌》頒獎禮，實行拋磚引玉，跪低博翻身。</p><p>缺席依舊冇獎</p><p>不過，陳家揚強調缺席的歌手，將不獲發任何獎項，同場的星夢娛樂行政總裁何哲圖被問到是否怕總選當晚的場面冷清，所以無綫最終「屈服」？他否認說：「年初開始已經有呢個想法，將以往嘅歌星約制度取消，等歌手可以平等參與，而原本有約在身嘅歌手會等到合約屆滿。」有說突然改制，對已簽約的歌手不公平？他說：「唔會，年初已告知好多唱片公司。」</p><p>仍握生殺大權</p><p>何哲圖被問到新制英皇是否知情？他未有正面回應，身為星夢高層的他強調不會偏幫星夢。不過，今年的《勁歌》優秀選第一回，超過四分之一的得獎歌手來自星夢，而70多首入圍總選的歌曲，除了40首來自優秀選，其餘30首無綫聲稱是由投票和積分決定是否入圍，所以變數相當之大，生殺大權仍操控在無綫手中。<br>四大唱片於《勁歌》第一回優秀選上，環球旗下吳雨霏和Mr.雖有份角逐，但全部食白果，華納的連詩雅則有獎。問四大會否出席勁歌頒獎禮？環球發言人說：「呢刻未決定去唔去，要睇歌手檔期同候選名單決定，最主要令歌手舒服。」至於同樣不再簽無綫歌手約的英皇，行政總裁吳雨說：「有時間有歌候選就去，林峯冇歌所以唔會出席，祖兒入選會度期去。」<br>採訪：非非、皓騫</p></body></html>