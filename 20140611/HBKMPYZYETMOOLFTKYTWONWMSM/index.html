<html><header><meta charset="utf-8"><title>隔牆有耳：亞視靚主播擦狼英鞋 - 李八方</title></header><body><h1>隔牆有耳：<br>亞視靚主播擦狼英鞋 - 李八方</h1><p>估唔到講大話叻嘅狼英，連廣東話都有人賞識。話說噚日喺一個就業論壇擔任女主持嘅衛鏡伊（圖），喺狼英致辭後話對方嘅講話令在座每位年輕人「充滿希望力量」。<br>呢位普通話字正腔圓嘅衛小姐，跟住再向狼英送高帽，聲稱佢任職嘅媒體行業有個小秘密，就係男行家學粵語都係照狼英發音學，「結果很多男同學的發音，都像梁先生的發音」。<br>八方唔明，點解佢啲同事唔跟粵音權威何文匯學粵語呢？網上資料顯示，衛鏡伊直至舊年都係亞視普通話新聞主播，亦係來港內地畢業生組織華菁會嘅理事；狼英愛將「共青小花」陳冉，咪做過華菁會秘書長囉。同聲同氣，難怪衛鏡伊咁冧狼英。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>