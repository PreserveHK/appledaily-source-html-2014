<html><header><meta charset="utf-8"><title>求驗客手記︰西悉首度稱霸亞洲</title></header><body><h1>求驗客手記︰<br>西悉首度稱霸亞洲</h1><p>唔少人都笑澳職水準低，但呢個聯賽嘅球隊，居然做咗亞洲第1。西悉尼流浪者上周六喺亞冠盃決賽次回合，作客摸和沙地阿拉伯勁旅希拉爾0:0後，兩回合計贏1:0捧盃（圖），創歷史成首支贏亞冠盃嘅澳洲球隊。西悉教練普波域好寸咁話：「噚日我哋仲俾人笑係球會仔，不過今日就成為亞洲最大球會。」西悉喺2012年先創會，雖然贏過澳職常規賽，但就未贏過季後賽，家陣算係異數兼跳班成功。嚟緊12月，佢哋仲會以亞洲冠軍身份出戰喺摩洛哥舉行嘅世冠盃㖭。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>