<html><header><meta charset="utf-8"><title>天華去生日P吹水</title></header><body><h1>天華去生日P吹水</h1><p>【西貢】導演劉偉強前晚喺西貢匡湖居遊艇會會所搞生日P，黃秋生、王晶、鄭伊健、蒙嘉慧、謝天華等紛紛畀面到賀。不過，前晚生日P似乎比較靜局，啲賓客真係純粹食飯吹水，好似謝天華、葉童老公陳國熹等，都係各自坐埋一邊同人吹水傾偈，冇話四圍劈酒或者玩啲乜嘢遊戲。而秋生坐咗冇幾耐，就同人握手話走先，係傅嘉莉比較social啲，不時四圍撩人傾偈。<br>採訪、攝影：潘冠恩、吳耀輝</p></body></html>