<html><header><meta charset="utf-8"><title>全城熱話：𡃁模鬧爆</title></header><body><h1>全城熱話：𡃁模鬧爆</h1><p>彭順背妻媾𡃁模Liddy，受千夫所指，同為模界的AD2成員Amy、黃榕和王璐瑤便齊聲鬧爆Liddy與彭順。<br><br>黃榕：如果對方已婚就唔應該拆散人哋，如果相愛就應該搞好晒手續先，破壞人哋家庭唔係咁好。<br><br>王璐瑤：如果同有婦之夫，咁對方一定係講大話。<br><br>Amy寸二人太高調：成也𡃁模，敗也𡃁模，其實婚外情可以隱蔽啲。</p><p>許志安認為彭順即飛回大馬認錯做法正確：佢即刻返大馬係啱，盡快返去解釋吓，感情未必要同出面人解釋，但呢件事要第一時間同老婆解釋。</p><p>【網友兩極】</p><p>彭順出軌，有網友紛起圍插賤男彭順及小三李悅彤，並發貼支持李心潔；但也有網友力撐彭順，認為偷食不一定是男人的錯。<br><br>查利阿當夏娃：你自己諗吓結咗婚幾年，有條女lum你，你唔會勁痕？咪玩我啦……佢只係做緊一個男人應該做嘅嘢……係呀係呀，不如你試吓每日都要忍一個鬧你話你管你嘅女人啦，當一個女仔出現，又識得逗你開心，你就知點解要去偷食喇……我想講，偷食，唔一定係男人嘅錯…<br><br>亞妮：做女人冇本事留唔住自己男人應好好檢討吓啦憑乜怪老公呢<br><br>棋棋媽：做人小三，同緊人哋老公偷情，拎人哋老婆封面雜誌畀人哋老公睇，真係好賤格！<br><br>亞旺媽：將心比己，佢都係女人，都唔諗吓，佢自己他朝君體也相同~以為自己係天仙托世呀？第日咪又一樣俾人飛~有心做到咁衰，就唔該有啲大志搵條大水喉啦~反正都係做小三，搵條咁嘅霉導演，手停口停，又樣衰，佢盲嘅~</p></body></html>