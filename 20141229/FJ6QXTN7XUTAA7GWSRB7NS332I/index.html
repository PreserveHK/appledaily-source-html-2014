<html><header><meta charset="utf-8"><title>體壇拾趣：龍友小豬影伊娃練波</title></header><body><h1>體壇拾趣：<br>龍友小豬影伊娃練波</h1><p>前排有傳聞話，塞爾維亞索女網球手伊娃諾域同緊德國足球員舒韋恩史迪加蜜運中，但一直未見實質證據，大家都係半信半疑；直到最近小豬終於用行動嚟確認咗佢哋嘅「跨界別友誼」喇。網球球季下個月就重開，伊娃已經飛咗去澳洲練波，預備新一季嘅挑戰，喺幾日前嘅練習更嚟咗位特別嘉賓，就係「小豬」喇；坐喺場邊嘅小豬仲化身「龍友」，舉起手機拍低伊娃嘅場上美態㖭（圖）。呢個舉動基本上即係公開承認咗佢哋嘅關係，令唔少人覺得好震驚；有部份小豬忠實fans知道咗呢個消息之後，就計劃喺德甲歇冬期完結之前，密切留意伊娃嘅賽程，希望有一日去現場睇波可以同小豬偶遇。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>