<html><header><meta charset="utf-8"><title>業主吊高賣　買家「死 𦧲」</title></header><body><h1>業主吊高賣　買家「死 𦧲」</h1><p>【睇樓受氣】<br>樓市瘋狂，以數百萬元睇樓買樓也要受氣，Joshua近月與數名友人不約而同在睇樓，「有人因為結婚，有人因租約到期」，結果大家都苦笑「做買家甚艱難」。<br>他數月來看了40多個單位，因鎖匙盤不多，可睇樓的單位如「皇帝女」，業主臨時放飛機屢見不鮮，「有個話買衫買到停唔到，下次再約」。<br>Joshua友人林小姐更在無睇樓情況下購入單位，「佢覺得價錢合理，屋苑本身質素唔錯，就扑槌」。林小姐說反正收樓後會大裝修，故速戰速決入市。<br></p><p>即場暗盤競逐揭盅
</p><p>林小姐說曾睇一單位，裝修新簇，考慮了一晚，但翌日地產代理告知單位已售，「話有三個買家同一晚攞住張票輪流見業主，排第一個買家死都唔肯走，係咁求業主賣畀佢，又唔畀其餘兩個準買家上去」。結果該買家「死𦧲」成功。<br>正與心儀單位業主拉鋸的張小姐指業主除開價企硬，更神龍見首不見尾，「約咗睇樓會放飛機，電話就一兩日後先覆」。Joshua說，朋友更曾遇過有業主叫其中三名準買家到單位一同以暗盤出價，即場揭盅，價高者得。<br>《蘋果》記者</p></body></html>