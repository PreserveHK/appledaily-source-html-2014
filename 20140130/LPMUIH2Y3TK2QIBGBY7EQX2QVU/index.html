<html><header><meta charset="utf-8"><title>馮仁昭四圍超：蔡加讚旅遊避年 - 馮仁昭</title></header><body><h1>馮仁昭四圍超：蔡加讚旅遊避年 - 馮仁昭</h1><p>蔡加讚同汪圓圓去年底結婚，今年第一年派利是就去咗避年。噚日下晝12點佢哋同爹哋蔡志明及媽咪現身香港機場，一家四口打扮優閒，仲戴住墨鏡，同行仲有位助手幫佢哋推行李。<br>蔡加讚全程拖住老婆，佢話今次準備去韓國度假，玩幾日就返嚟繼續過年，臨走時仲預祝在場記者新年快樂。另外，杜汶澤之後亦喺機場出現。<br>撰文：馮仁昭</p></body></html>