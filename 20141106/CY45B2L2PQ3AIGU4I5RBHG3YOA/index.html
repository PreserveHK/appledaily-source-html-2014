<html><header><meta charset="utf-8"><title>警署外10鐵騎遭縱火</title></header><body><h1>警署外10鐵騎遭縱火</h1><p>【本報訊】沙膽狂徒明剃警方眼眉，昨凌晨在油麻地警署門外縱火燒車，10輛電單車葬身火海，部份更燒剩車架，其中一輛35年車齡的老爺哈利電單車幸僅受「皮外傷」，布冚及頭盔損毀，車主慨嘆：「冇諗過泊喺差館側邊都俾人燒。」警方正追緝狂徒歸案。</p><p>交通指示牌受波及</p><p>現場為油麻地警署與駿發花園間一段眾坊街的公眾電單車位，事發時泊有14輛電單車。昨凌晨1時許，車群突起火並傳出爆炸聲，火勢猛烈，消防員趕抵將火救熄，其中10輛電單車被焚毀，大部份燒剩車架，兩個交通指示牌及警署一條污水喉管亦被波及。<br>消防員調查後相信起火原因有可疑，警方將案件列作縱火案處理，事後貼出告示尋找車主，不少途人更駐足拍攝電單車「遺照」。<br>被波及的電單車包括一輛35年車齡的「老爺哈利」，損毀較輕，姓鄭車主稱：「燒咗布冚同頭盔，算好彩，着得番！」鄭指自己以改裝哈利為業，此車作自用，過去一年均泊於上址：「冇諗過放喺差館側邊都俾人燒。」警方正調查狂徒縱火動機。</p></body></html>