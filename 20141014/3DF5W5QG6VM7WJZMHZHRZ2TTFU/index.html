<html><header><meta charset="utf-8"><title>體壇拾趣：老羞成怒湖人掟鞋</title></header><body><h1>體壇拾趣：老羞成怒湖人掟鞋</h1><p>籃球比賽贏輸平常事，但就唔好輸波之餘又輸品。喺周日季前賽，湖人喺加州安大略鬥勇士，由於林書豪、尼克楊格等主力因傷缺陣，拜恩手感又差，全場投射命中率只得23%，結果以75:116大敗。最冇品就係湖人後衞朗尼派斯（左），話說第2節佢帶帶吓波甩鞋，個波又俾勇士前鋒伊古達拉（小AI、右）偷咗，小AI隨即反攻，朗尼派斯執番對鞋回防，又點夠小AI跑得快，結果就隨手將隻鞋拋向小AI。咁離譜，球證梗係判罰技術犯規。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>