<html><header><meta charset="utf-8"><title>德甲攻略：哈化勢贏波立「威」 - 何西</title></header><body><h1>德甲攻略：哈化勢贏波立「威」 - 何西</h1><p>周五德甲聯賽獨腳戲，哈化柏林（圖）於主場迎戰漢諾威。漢諾威近期聯賽戰績有改善，不過哈化在地頭出戰往往是贏波保證，看好能在今仗全取3分，讓半/一唔怕多，捧上盤。（球賽編號：星期五22；有線61及201台明日3:30am直播）</p><p>近3戰主場全勝</p><p>邦以1:3落敗，加上最近於德盃被淘汰出局，近況實在欠佳。然而哈化在今季主場戰績有保證，近3戰皆擊敗對手全取3分，更攻入7球波之多，今仗面對中下游球隊漢諾威，勝算甚高。而哈化陣中傷兵有中場鮑祖漢、守將雲丹貝夫以及門將謝斯碧克等。</p><p>漢諾威在今季表現欠穩，曾一度遭逢3連敗，最近又突然回勇，爆冷擊敗多蒙特後，上周在主場迎戰法蘭克福，藉對手完場前擺烏龍下以1:0險勝，取得德甲兩連勝。球隊近績雖佳，但今季作客表現始終未如理想，上月底德盃賽事造訪德乙球隊阿倫淨吞兩蛋出局，於聯賽5場作客比賽亦只取得1場勝仗，5戰只有1球進賬。漢諾威陣容亦欠完整，前鋒拜恩特加入傷兵名單，加上中場利安安達臣、守將泰治加巴、彭達以及門將馬古斯米拿等都未能披甲，今仗造訪哈化難望取分而回，上盤穩陣。<br>文：何西</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>