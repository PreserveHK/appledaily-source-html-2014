<html><header><meta charset="utf-8"><title>【全城熱話】甄詠珊：佢已經夠可憐</title></header><body><h1>【全城熱話】<br>甄詠珊：佢已經夠可憐</h1><p>彭順重投李心潔懷抱，加上父親在啟晴邨槍擊案身亡，頓時令Liddy雙失，圈中人亦十分關注此事。</p><p>甄詠珊：</p><p>幾年前同Liddy合作過，覺得佢本性唔差，應該自細缺乏愛，已經夠可憐，大家畀啲空間佢。</p><p>劉嘉玲：</p><p>一個家庭慘劇，劇本寫出嚟都會問有冇咁誇，佢（Liddy）好值得同情，大家要對佢好啲。</p><p>王寶寶：</p><p>拍《四葉草》時見過Liddy，佢係一個開朗女仔，佢返內地應該都係想靜吓。</p><p>甄子丹：</p><p>慈與惡並存，希望社會鼓吹多啲善心。</p><p>羅彩玲（Vivian）：</p><p>希望佢唔好咁傷心，被標籤做小三好大壓力，佢畀我嗰次嚴重，親友壓力仲大，唔係個個受得到。</p><p>【網中吟】網友嘆如電影情節</p><p>彭順小三李悅彤的父親原來是啟晴邨吞槍自殺的槍手李德仁，事件哄動全港，即成網上討論熱話。</p><p>齋睇唔回：</p><p>如果唔係警方咁快行動 彭順可能就係下一個。</p><p>Psyche：</p><p>2父女，雄霸本港A1、C1頭條，神奇、頂級、超卓，真係有今生、無來世呀！</p><p>膠漆G心：</p><p>一個轟動全城的持槍殺人案。一個明星外遇的娛樂頭條。這兩單看起來沒有關係的故事。直到警察手上發現不一樣的資料，彭氏兄弟最新力作。</p><p>我都係過來人：</p><p>當然男人偷食，女人做第三者係唔啱。但就係呢個道德觀念而去否定偷食的人同做第三者，當中係有真愛存在。</p><p>男爵府：</p><p>真係估佢唔到！本身無甚出眾，卻因為兩個男人出名了 。</p><p>【壹錘定音】6月4日早上8點開咪!<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp </p></body></html>