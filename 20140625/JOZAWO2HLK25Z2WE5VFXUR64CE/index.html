<html><header><meta charset="utf-8"><title>職場慧眼：無恥就無敵 - 張慧敏</title></header><body><h1>職場慧眼：無恥就無敵 - 張慧敏</h1><p>要是去餐廳食飯，餸菜等極未到，肚餓發爛渣反枱推凳兼夾撞開服務員，踢爛廚房門衝入自行打開雪櫃又飲又食，搞完破壞還未夠喉，投訴被怠慢氣難平，要餐廳賠償，否則堅決唔肯走！這個無賴，下場應該會點？報警？拉人？醒吓啦，香港人！反省吓啦，香港人！有名你叫，人家是強國人，你估浪得虛名？強項就係強過人囉！賠錢好出奇？慘得過店家肯賠？<br>香港航空70多名內地旅客，是受天氣及內地航空管制影響，需要延遲出發，完全不關香港及航空公司事。事後負責該航班的空姐批評該批旅客「反轉客機、又食又拎」。有圖有真相，客機「廚房」簡直如被暴徒搶劫滿目瘡痍！港航員工對事件感到憤怒，有員工在專頁留言批評公司處理手法，直指賠錢是助長歪風，「不只蝕了錢，還蝕了骨氣，蝕了尊嚴」。喪權辱港，同樣感到憤怒、屈辱的，是我們所有香港人！</p><p>除了一個仙都不能賠之外，理應追究追討刑事毀壞盜竊搶掠責任，還有民事索償導致班機延誤的損失才是。以前唔敢講，現今香港警察暴力非暴力清場的經驗都足夠，但居然不是報警把所有尋釁滋事的刁民全部拉返警署調查，而是以每人賠200元企圖了事？怕事怕到咁，不就露了底？刁民還不食住上？終於要每人賠800元才送得班瘟神走！<br>強國人因為班機延誤不肯下機要賠償不是第一次，但明明是起飛當地出的問題，有種應該在上海企硬堅持，不賠償不准起飛，等到抵達香港才撒野？分明知道誰是弱者好欺負！此例一開，食過翻尋味，寫包單陸續有來，做壞了規矩，後患無窮！<br>講到底，灑尊嚴、拋人格，無恥就是無敵！<br><br>張慧敏<br> http://www.facebook.com/HKcareerdoctor </p></body></html>