<html><header><meta charset="utf-8"><title>盧頌之話你知　炒芥蘭痛過鞭屍</title></header><body><h1>盧頌之話你知　炒芥蘭痛過鞭屍</h1><p>【動Fun】世界盃開鑼幾日，球迷當聽到講波佬旁述時講嘅足球術語，究竟又聽得明幾多呢？「動Angel」決定親身教導「世盃學堂」，教大家多個足球術語傍身，等你哋睇波時有共鳴兼聽得明，如果唔係隨時唔知旁述員講乜，咁就無癮啦！<br><br>「動Angel學堂」第一集有DaDa Lo（盧頌之）登場做導師。大家睇波嗰陣成日聽到「炒芥蘭」呢個足球術語，同煮飯炒餸有乜關係先？DaDa解釋：「炒芥蘭係指球員大腿俾人撞中，因為大腿係腳部較粗部份，而芥蘭嘅莖都係菜類中比較粗嘅，加上廣東話個『炒』字有相撞意思，所以有炒芥蘭呢個足球術語。」明白晒！多謝DaDa詳細為我哋解釋。<br><br>題外話，DaDa拍攝當日為咗親身示範「磨薑」，靚腳唔覺意真係同地面有磨擦，佢事後話：「原來真係好痛！」想知磨薑點解？睇片啦！<br><br>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p><p>【622公投 我撐普選】毅行直播<br>流動版網頁︰ http://622popvote.appledaily.com </p></body></html>