<html><header><meta charset="utf-8"><title>自爆封殺令影響情緒G.E.M.掃家品下廚解憂</title></header><body><h1>自爆封殺令影響情緒<br>G.E.M.掃家品下廚解憂</h1><p>【上環、尖沙嘴】自嘲地獄廚神的鄧紫棋（G.E.M.）近日不停在網上貼下廚照片，笑言廚藝正在進化，原來為的是前晚煮大餐為雙親慶祝結婚24周年紀念，全家整齊慶祝。工欲善其事，必先利其器。大前日，G.E.M.到了上環歌賦街的HOMELESS家品店濕平，還買了大袋家品。近日她被爆不愛國和寸嘴而遭內地封殺，為保飯碗，助手急着替G.E.M.表達「愛國愛港」之心補鑊，G.E.M.懶理傳聞繼續風騷。</p><p>大方脫罩受訪</p><p>大前日下午4許，素顏戴着口罩和架上黑膠眼鏡的G.E.M.，乘坐保母車到該家品店，孭着白色手袋的她入店內花了半小時揀東西，最後揀定心水物便往埋單，她與男店員全程十分好傾，其後司機為她把戰利品放上車。<br>G.E.M.發現門口有記者時，即愕然反問：「點解你哋喺度？咁都撞得到！」問到她被內地封殺傳聞，有指她內地演出場數減少，G.E.M.說：「我未來都有3場內地演唱會，唔擔心謠言好耐，唔可以再影響我嘅情緒。」問那3場騷分別在哪裏舉行？G.E.M.逐一細數：「濟南、南寧……仲有1場唔記得咗，總共有3場。」隨後G.E.M.登車直踩中環見營養師，她下車時已脫下口罩，再追問她「愛國愛港」言論，她邊吃着東西邊回應：「你問我助手啦，我真係唔得閒喇，我約咗營養師呀，sorry。」<br>此外，前日G.E.M.在圓方商場隨攝製隊拍外景，工作後回家即變大廚，動手為父母炮製西餐慶祝結婚24周年，還把美食逐一貼Instagram。<br>採訪、攝影：楊浩賢、黃曉程、梁繼光、羅德光</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>