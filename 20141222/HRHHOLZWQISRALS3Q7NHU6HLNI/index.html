<html><header><meta charset="utf-8"><title>隔牆有耳：
習總打槍　獲北韓式鼓掌
 - 李八方</title></header><body><h1>隔牆有耳：<br>
習總打槍　獲北韓式鼓掌<br>
 - 李八方</h1><p>國家主席習近平前日訪問澳門，曾去過視察解放軍駐澳門部隊，好多內地媒體有報道，但原來當中有一幕相當搞鬼，但係冇乜人留意。</p><p>話說習主席解放軍駐澳門部隊基地視察，首先去參觀部隊的軍事展覽館，咁駐軍梗要示範下啲高科技野俾主席睇，呢個時候正好有一批裝甲兵，利用模擬系統進行射擊訓練，咁習主席慰問士兵之餘，亦乘機露兩手，佢喺鏡頭前拎枝步槍，親身試驗一吓射擊訓練，話說主席開完槍，即時影住在場士兵拍晒掌，但係姿勢笑容有啲生硬，俾網民話好有北韓feel。之後習主席仲參觀指揮訓練室同駕駛訓練室，又勉勵士兵要刻苦訓練，努力提高訓練實戰化水準咁話。 </p></body></html>