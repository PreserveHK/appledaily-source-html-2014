<html><header><meta charset="utf-8"><title>體壇拾趣：費斯再告別泳池</title></header><body><h1>體壇拾趣：<br>費斯再告別泳池</h1><p>美國「新水怪」費斯復出冇耐又要暫別泳池？係呀！之唔係因為有前科嘅佢又再衰飲酒囉！佢上個禮拜喺巴爾的摩一間賭場磨爛蓆咗8個鐘，其間賭錢之餘仲不停飲酒，而喺佢揸車離開嘅時候，就俾警察截停，第2次被控醉駕。29歲嘅費斯（圖）喺twitter度公開道歉（小圖），仲話因為要去康復中心戒酒，所以又要暫別泳池喇！唉！其實費斯之前復出表現真係唔錯，矛頭仲直指出年嘅世錦賽同埋2016年里約熱內盧奧運，今次咁樣要暫停訓練，睇嚟佢要東山再起，都有一定難度。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>