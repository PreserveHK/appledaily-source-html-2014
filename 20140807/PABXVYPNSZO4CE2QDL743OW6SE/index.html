<html><header><meta charset="utf-8"><title>【壹週刊】做大頭蝦新娘子鄺美雲嗌「嘥氣」</title></header><body><h1>【壹週刊】做大頭蝦新娘子<br>鄺美雲嗌「嘥氣」</h1><p>【壹週刊】時裝設計師何國鉦早前搞婚紗騷兼晚宴，身為好朋友嘅Cally鄺美雲當然要悉心打扮捧場，不過平時甚少遲到嘅Cally竟然遲晒大到，原來因為自己大頭蝦。<br><br>Cally解釋原本紮咗第二個髮型，點知換完衫照鏡先驚覺個dress code係「五十年代」，所以要即時搵髮型師搞搞佢。<br><br>整返個靚頭，配合一身白色新娘子裝束，果然係明艷照人，不過對於何國鉦在場稱呼Cally係新娘子，佢就死口唔認唔係又唔似，仲大嗌：「嘥氣啦！」問到男友林達民覺得佢似唔似新娘子，Cally話：「佢都未見到我。」<br><br>入席後Cally即時會合男友，見林達民碰杯個樣咁高興，就知Cally靚過啲新娘子啦，唔知林達民又計劃求婚未呢？<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>