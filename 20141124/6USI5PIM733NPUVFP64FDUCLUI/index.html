<html><header><meta charset="utf-8"><title>老公，笑吓啦　國母至愛　單反手機</title></header><body><h1>老公，笑吓啦　國母至愛　單反手機</h1><p>仲記唔記得今年年頭，國家主席習近平訪歐嗰陣，第一夫人彭麗媛所用嘅Nubia手機？最近，大芒版「國母手機」Z5S行貨終於殺入香港，上手一試，攝力強得驚人，一指調節色溫測光，成部單反咁，就算齋帶電話外遊，都可以扮晒pro、影靚相。想知道部機有幾堅？跟佢老公一齊試機啦。<br>記者、攝影：童傑</p><p>年初「國母」棄用iPhone，改用國產Nubia Z5 mini外訪，令這部在中興以「精品手機」策略下推出的Android  4.2手機，旋即成為國際焦點。<br>Nubia Z5 mini用的是4.7吋720P屏幕，大芒版Z5S就改用5吋1080P屏幕，硬件同樣配置旗艦級Qualcomm S800 2.3GHz四核心處理器、2GB RAM及16GB ROM，同樣不支援mircoSD，跟小米3的規格相差無幾。此機其實已在國內推出一段時間，此刻來港，有傳是因小米4的行貨快將殺到，於是搶先「達陣」飲頭啖湯。</p><p>鏡頭水準直逼Sony Z2</p><p>Z5S最大賣點，就是其1,300萬像素後置鏡頭及500萬像素前置鏡頭，還有三大拍攝模式，觀乎同級手機至今仍然無出其右。早前無入水貨的用家，現在可以考慮入手。<br>三大拍攝模式包括「Pro」、「Fun」及「Auto」。當中，啟動Pro模式後，畫面會顯示圓形、菱形及正方形三種框線，分別代表測光、色溫及對焦，讓你因應不同場景自由檢測、調節各項拍攝參數；如想定時連續拍攝，則可轉入Fun模式，同樣可以隨意測光及選擇對焦點，效果令人相當滿意。<br>試機當日，嘗試拍攝一些光差較大的景物，發現Pro模式果然有用，比只能推光或校暗整張相片的一般手機，予人更專業的操控感。對於光源及色溫較複雜的地方，亦可移動畫面中的色溫點，從而獲得理想的拍攝效果。加上提供九格及黃金分割兩種構圖線，這些實用功能，相信未必部部旗艦機都做得到。<br>G-Moblie的阿堂試玩之後，認為屏幕解像度足，性價比不錯。「如果要比，佢鏡頭應該至少有Sony Z2嘅水準，硬件就可比三星嘅Note3。」不過阿堂補充，Z5S不能加插記憶卡，確實是美中不足，而且有少少lag，似乎仍有改善空間。但計我話，二千蚊唔使就有一部單反手機，真係好抵，你睇「習總」個樣幾咁傳神，就知Z5S無得輸啦！</p><p>試相區</p><p>記者點評</p><p>優：性價比高，畫面夠靚，簡易測光及設定色溫等功能均非常實用<br><br><br>劣：電量不算突出，無法加插記憶卡，容量未必夠用。</p><p>Nubia Z5S</p><p>屏幕：5吋1080P CGS屏幕<br>處理器：Qualcomm S800 2.3GHz四核心處理器<br>容量：2GB RAM、16GB ROM，<br>鏡頭：後置1,300萬像素BSI CMOS<br>鏡頭、前置500萬像素鏡頭<br>電池：2,300mAh<br>查詢：3579 4238（ASK Super Outlet）<br>定價：$1,699</p></body></html>