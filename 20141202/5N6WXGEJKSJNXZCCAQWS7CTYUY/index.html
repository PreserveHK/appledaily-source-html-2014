<html><header><meta charset="utf-8"><title>異動空間：盈進開邊瓣都掂 - 魏力</title></header><body><h1>異動空間：盈進開邊瓣都掂 - 魏力</h1><p>全城唱好港股之際，恒指一棍打返落減息前水平，又散水？不如咁睇，踏入12月基金大戶追今年條數之餘，也會部署明年投資組合，將賺錢股票計數，騰訊（700）如是，友邦（1299）、長和系亦然。沽貨袋穩回報，再換入明年的重點攻擊對象。明年大主題暫時有幾個：A股牛市、減息周期展開、國企改革。內地保險、券商、房地產三大板塊應是吸納對象。<br>9月推隻林麥（915），上周五破一年高位後隨即停牌，通告指將發收購及合併公佈，希望有好消息。市值相若走勢同樣標青之選，可留意盈進集團（1386）。主營Walker Shop嘅盈進，上周公佈中期業績，半年蝕6,228萬銀，隨時連蝕第四年，但業績後股價反而起錨，有景轟。<br>公司市值4億銀，較殼價折讓兩成，NAV 0.73元，現價PB唔夠1倍，搞手呢個時勢炒上去，唔係注資變身，就係賣殼易手，無論開邊瓣都係爆升格。望吓CCASS，首五家證券行揸近85%，單計大股東已持有72%，收到乾晒，突破年初0.69元高位後，幾乎已是無阻力區，睇幾多比較難講，只係驚太早走。<br><br>魏力<br> http://www.facebook.com/2012jason </p></body></html>