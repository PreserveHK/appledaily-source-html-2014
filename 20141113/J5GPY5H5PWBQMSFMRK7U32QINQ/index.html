<html><header><meta charset="utf-8"><title>【搶先食】ICC賓架　食tea新</title></header><body><h1>【搶先食】ICC賓架　食tea新</h1><p>約朋友傾嘢，佢喺ICC大摩返工，次次都約有粒星那間cafe，好悶。今次唔同，佢鬼鬼馬馬咁，話有新去處。我以為有新店開，原來係Cedele。連鎖店，新加坡過江龍，上環、大角咀都有，食大路麵包西餅咁。正想噓佢，點知佢話呢間零舍唔同。走Bakery Cafe路線，原木裝修、意大利地磚、開放式廚房，舒服好坐。食材用有機天然的，葡萄籽油、糖未經精煉。麵包全麥製，天然發酵。沙律混了藜麥、黑豆，健康得很。連蛋糕都健康過人，無蛋、無奶酪、無堅果，連糖都下得少。我話咁素有乜好食？點知跌眼鏡，麵包很有麥香，野磨菇湯味道很Raw，很實在。朋友都好似精神咗好多，佢話梗係，唔使再飲頹啡，人都醒神啲。<br> <br>地址：尖沙咀柯士甸道西1號圓方樓1026號舖</p><p>譚偉健</p><p>飲食記者，天生為食，愛講爛gag。愛吃唔愛做，但唔做冇錢吃，惟有繼續邊做邊吃。</p></body></html>