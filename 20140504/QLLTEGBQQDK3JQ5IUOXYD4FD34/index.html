<html><header><meta charset="utf-8"><title>兩指夾頸一扯　攞雞命無數　「殺手」力爭建獸醫院</title></header><body><h1>兩指夾頸一扯　攞雞命無數　<br>「殺手」力爭建獸醫院</h1><p>【本報訊】王啟熙正職是獸醫，副業是「殺手」，先在1997年殺盡本地雞，早前更徒手劏鯨屍製標本。王在香港城市大學擔任生命科學總監，爭取成立香港第一所獸醫學院，他說：「如果有樣嘢係worth achieving（值得追求），journey（過程）會辛苦，但後尾攞到好值得！」<br>記者：洪藹婷　關震海　梁偉權</p><p>有人形容他似相樸手，「唔似，我咁瘦」，說畢他擠起雙眼，咧嘴一笑，不小心現出了三個下巴。現時370磅的王啟熙說：「我18歲時270磅，啱啱去完亞運，報紙話我係水球比賽最重嘅人。」當年200多磅，對於6呎高的王啟熙而言，卻已是最fit狀態。<br>他在英國出生，家族充滿讀書天才，出了15個醫生。他3歲半回港小學讀國際學校，中學赴英讀寄宿學校，大學入劍橋讀獸醫，廣東話很地道，倒是不懂中文字。<br>「殺手」小時候很善良，醫生爸爸不讓他養貓狗，王啟熙去街市買龍躉、石頭魚回家養，魚兒病了，僅十多歲的他自己看書救魚，找出病源換廁所水。從此他知道，醫療加動物就是他的未來。</p><p>自小立志成為獸醫
</p><p>獸醫要讀6年，每年暑假到農場實習，4點起床揸牛奶，豬場打滾周身屎，甚麼也要做。畢業後他回港入漁護署當獸醫，適逢1997年香港回歸前夕，當時爆發禽流感，平安夜後，政府宣佈將全港130萬隻活雞殺盡，王啟熙亦因而一畢業便變身殺雞劊子手。<br>至於辦獸醫學院一事，2010年城大向教資會申請資助，不獲批；2012年，城大聘請王啟熙後，再次向教資會申請資助，依然不獲批。王啟熙倒是看得很開，「我未畢業已經覺得香港有間獸醫院好重要，人哋批唔批，同我諗法無關係」。他用劏鯨魚來形容，「少少似我哋條鯨魚，我哋同漁護署傾，未點頭時都知劏呢條嘢會好辛苦，因為又未試過，幾十噸，但我同同事講，決定咗就要做，做緊時會好嬲，會好辛苦，會叫救命，但做完後會有成功感。我覺得獸醫學院都係，如果有樣嘢係worth achieving，journey會辛苦，但後尾攞到好值得！」男人40一枝花，王啟熙剛過不惑之年，大把時日。</p></body></html>