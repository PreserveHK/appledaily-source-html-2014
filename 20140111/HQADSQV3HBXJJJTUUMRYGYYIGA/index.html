<html><header><meta charset="utf-8"><title>鄭多燕教萬寧貓舞甩肥膏</title></header><body><h1>鄭多燕教萬寧貓舞甩肥膏</h1><p>萬寧廣告一向出位，萬寧貓做了廣告代言人後，更加深受少女歡迎，日前萬寧推出萬寧貓crossover現年47歲的亞洲塑身女王鄭多燕的新廣告，齊齊跳舞減肥。廣告上集已經出街，講述萬寧貓成為超級明星貓，大受歡迎，但牠開始鬆懈狂食，很快變了大肥貓，連老鼠都敏捷過牠，將牠一腳踢出街，幸好這時候，女神鄭多燕出現，但之後的發展就待續。</p><p>火速熱爆網</p><p>期待已久的下集廣告，前日終於出街，劇情講述大肥貓減肥的艱巨過程，廣告一出街即在網上瘋傳。</p><p>廣告中，大肥貓雖有魔鬼教練鄭多燕幫手，不過，牠起初依然很懶散，日日要鄭多燕扯牠起身、推牠上山一齊做運動。最搞笑是食得多、屙得多的大肥貓，連做運動都屙臭臭，最終大肥貓戒口不成，竟然在雪櫃偷食，令鄭多燕十分傷心，大肥貓見教練如此傷心，終於知錯，流下大大滴眼淚，立即自動自覺狂操瘦身，最終不負所望減肥成功，之後與鄭多燕一齊教人做運動，二人更同上報紙頭條，十分威水。</p><p>萬寧貓今次變身巨型大肥貓，有網民大讚可愛，十分趣怪，但亦有人指萬寧貓太巨型，而且表情太嚇人，看起來有點不自然。而YouTube更有一條萬寧貓與鄭多燕教創新健康舞「中央肥胖篇」的9分鐘片段，相當受歡迎。<br>撰文：溫敏芝</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/  </p></body></html>