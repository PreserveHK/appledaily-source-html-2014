<html><header><meta charset="utf-8"><title>何嘉莉三口遊商場</title></header><body><h1>何嘉莉三口遊商場</h1><p>【佐敦圓方】何嘉莉自06年下嫁甜品店太子爺黃逸璋後，就印印腳過住少奶奶生活。前日下晝4點幾，何嘉莉同老公仲有囝囝Jean一家三口去佐敦圓方商場行街 ，全黑潮人打扮嘅何嘉莉全程抱實個仔，老公就負責推BB車，合拍非常。<br>歲半嘅Jean對身邊事物好好奇，行去攞車期間Jean不時頭擰擰周圍張望，何嘉莉就母性大發，將鼻尖貼向仔仔個頭，感覺好溫馨。<br>採訪、攝影：潘冠恩</p></body></html>