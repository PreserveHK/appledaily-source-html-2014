<html><header><meta charset="utf-8"><title>隔牆有耳：印度帶挈旅發局攞獎 - 李八方</title></header><body><h1>隔牆有耳：<br>印度帶挈旅發局攞獎 - 李八方</h1><p>旅發局舊年喺印度大力宣傳香港，推出名為"Hold My Hand in Hong Kong"嘅推廣活動，無論印度旅客有冇多咗嚟港，旅發局都已經大豐收，事關呢個推廣活動最近攞到2014香港公共關係獎Integrated Marketing Communications嘅金獎，同時攞埋最佳創意獎（Most Creative）同全場最高榮譽大獎（The Grand Prize），可謂三喜臨門。<br>Hold My Hand其實係由印度作家Durjoy Datta撰寫、以香港為背景嘅愛情小說，旅發局重金禮聘印度著名導演Subhash Ghai開辦嘅電影學校來港，將小說拍成短片。今年暑假，Subhash Ghai仲同另一名導演Negesh來港為香港宣傳，正所謂「識英雄重英雄」，佢哋期間仲同香港導演劉偉強同杜琪𥧌交流，甚至考慮將Hand My Hand拍成電影㖭喎！</p></body></html>