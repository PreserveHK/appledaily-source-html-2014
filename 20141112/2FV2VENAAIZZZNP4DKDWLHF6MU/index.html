<html><header><meta charset="utf-8"><title>傳撻着同場甜蜜蜜杏兒嘉穎自揭夾口供</title></header><body><h1>傳撻着同場甜蜜蜜<br>杏兒嘉穎自揭夾口供</h1><p>胡杏兒早前有傳約滿大台後會離巢，近日獲公司以過千萬酬金挽留，事業得意據知愛情也有不俗發展。<br>昨日有雜誌報道指杏兒個多月前已暗撻舊拍檔鄭嘉穎，杏兒上周三慶祝35歲生日時，在派對上不避嫌跟嘉穎越坐越近，不時細聲講大聲笑，令同樣在場的杏兒緋聞男友李思捷十分冇癮，又謂杏兒近日有意北上發展，故向在內地發展多時的嘉穎問路而搭上，更指她近日學做蛋糕討好男方。<br></p><p>朝早通電話</p><p>杏兒昨晚與鄭嘉穎前後腳到跑馬地出席周刊活動，被記者追問跟嘉穎的戀情，她笑說昨日一早不停收到朋友的訊息，她說：「啲朋友係咁send段報道我睇，好明顯係看圖作文。同佢唔會啦，都咁多年同事，反而想工作上合作多啲。」她表示兩人不會因此尷尬，更謂昨晨已經通過電話大笑一番，暗示已夾口供。對於有指緋聞男友李思捷在生日派對上黑面，杏兒表示不知情：「唔知喎，佢冇嘢嘅。」<br>稍後到來的嘉穎到場接受訪問時笑說：「𠵱家啲創作越來越無限，本來唔係事實嘅嘢唔回應，不過唔想阻人（胡杏兒）發達，所以先解釋，識咁耐要都發展咗啦。」他還即場呼籲有意的男士說：「喂，快啲嚟搵佢。」<br></p><p>舊愛夠風騷</p><p>此外，鄭嘉穎舊愛、35歲的周麗淇（Niki）跟內地小生徐正曦已到談婚論嫁階段，在內地發展也非常順利。前日事業愛情都得意的Niki跟助手到銅鑼灣行街，不到一小時已滿載而歸，Niki發現記者拍照時依然保持笑容，打過招呼後，便上了一間樓上髮型屋恤髮。<br>採訪：黃曉妍<br>攝影：仇志德、畢紹基</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>