<html><header><meta charset="utf-8"><title>中環在線：RBS慳錢　賣平治換日產車 - 李華華</title></header><body><h1>中環在線：<br>RBS慳錢　賣平治換日產車 - 李華華</h1><p>銀行業曾經好風光，不過一個金融海嘯就乜都唔同晒。好似蘇格蘭皇家銀行（RBS）咁，在港分部本來有架平治銀色房車，聞說最近為咗慳錢，換咗部日產七人車。<br>蘇皇喺香港有部平治連司機，專門接送高層，成日停喺中環辦公室樓下等老細，仲掛住一個「RBS」車牌，夠晒派頭。不過有消息話，蘇皇今年2月開始要開源節流，賣咗架平治，換咗日產。根據日產嘅香港網頁，日產七人新車售價大約30萬元樓上。<br>冇法啦，金融海嘯之後，蘇皇要靠英國政府打救，先至不致於執笠。𠵱家英國政府持有蘇皇8成股權，蘇皇都要同英國政府同埋廣大英國納稅人交代，如果繼續做大花筒，遲啲可能連日產都冇得坐！</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>