<html><header><meta charset="utf-8"><title>iPad Air 2駕到　無驚喜</title></header><body><h1>iPad Air 2駕到　無驚喜</h1><p>昨日Apple發佈咗iPad Air 2，當中以升級功能為主，包括6.1mm全球最薄的厚度、全新A8x處理器、800萬像素相機以及追加Touch ID指紋保安功能，同時在原有灰、白色之上，再加多隻金色，令注目度大為提高。<br>有點像重蹈iPhone 6嘅瘋狂，記者在發佈會完結，以及昨早再嘗試登入蘋果網站，想觀看預訂新機情況，但幕講話買唔買到，有時候甚至連介紹iPad Air 2嘅網站亦無法進入；顯示此型號以及最新發佈嘅iPad mini 3，官網只會見到「暫無供應，免費運送」字樣，至於幾時再有得訂，無人知曉！<br><br>iPad Air 2售價<br>WiFi版：<br>16GB / $3,888<br>64GB / $4,688<br>128GB / $5,488<br><br>WiFi+Cellular版：<br>16GB / $4,888<br>64GB / $5,688<br>128GB / $6,488</p><p>舊iPad Air減$1,200最誇張</p><p>最新公佈嘅iPad Air 2，除咗取代之前嘅舊價錢，容量方面亦學足iPhone 6模式，新一代並沒有32GB版，取而代之分別為64GB和128GB。論抵玩，大家似乎要留意舊版iPad Air先真！每次出新款，舊型號例減$800，當然今次都唔例外，好似16GB就由$3,888劈至$3,088；但絕對要留意係32GB版並非減$800咁少，而係勁劈$1,200，即係由$4,688減為$3,488。如果你唔係追新款，想了解邊一部最抵玩，唔使講啦！<br><br>減價後iPad Air售價<br>WiFi版：<br>16GB / $3,088<br>32GB / $3,488<br><br>WiFi+Cellular版：<br>16GB / $4,088<br>32Gb / $4,488</p><p>iMac搶先公佈5K高清芒</p><p>除咗iPad Air 2最具睇頭，另一注目係配備咗27吋Retina顯示器嘅iMac，解像度高達5,120 x 2,880，係Full HD四倍，亦比4K還要高；同時，也令蘋果產品從手機、平板、筆電到桌面電腦都具有Retina 顯示器。<br>新機採用Intel Core i5 3.5GHz四核心處理器、內置8GB記憶體、1TB Fusion Drive等硬件，已正式發售，定價$18,888。<br><br>記者：陳國輝</p></body></html>