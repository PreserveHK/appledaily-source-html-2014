<html><header><meta charset="utf-8"><title>女球迷懶人包：法國都有大眼仔 - 陳婉婷</title></header><body><h1>女球迷懶人包：法國都有大眼仔 - 陳婉婷</h1><p>氣勢如虹嘅法國今晚同尼日利亞爭入8強，從法國大勝實力不俗嘅瑞士5:2後，大家都會認同法國有強勁嘅攻擊力，而且前線上仲有好幾個不同配合同選擇，唔知大家又鍾意邊位前鋒呢？</p><p>搞到基奧特冇碇企</p><p>賓施馬當然會係法國隊必然正選，只係睇吓前線嘅拍檔會係邊個？阿仙奴射手基奧特喺第1場分組賽冇正選，事後向記者表示不滿，第2場復任正選兼且有入球；但係第3場又坐番冷板。原因係年僅23歲、效力皇家蘇斯達的基沙文（圖）有良好嘅表現，比起將賓施馬移去左路，而畀基奧特打正中鋒嘅效果更佳，聽落好複雜？<br>唔緊要，只係想提醒吓你，今晚唔好錯過呢位11號嘅新星基沙文，金髮配上粗眉大眼，帥氣十足，通常活躍於前線嘅左右邊。</p><p>士哥=score</p><p>「士哥」解作入球，源自英文「score」。基沙文今屆世界盃表現搶鏡，可惜仍未能取得首個「士哥」，希望佢今晚加把勁啦！<br><br>文：陳婉婷<br>太陽飛馬助教</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>