<html><header><meta charset="utf-8"><title>【壹週刊】中產斷層公屋住著上等人</title></header><body><h1>【壹週刊】中產斷層<br>公屋住著上等人</h1><p>【壹週刊】這間屋用白色做主題，感覺乾淨精神！整個單位右邊係入牆櫃，連櫃門跟牆身花紋一樣，唔講你都唔知係櫃，以為係牆紙！個櫃勁慳位，將所有雜物放入櫃內，飯枱又做摺疊式收埋，加上一塵不染，成個示範單位一樣。看看廁所及廚房都好企理。把陽台拆掉，令客廳面積大咗，窗戶換成大玻璃，除了增加自然光，望着樹景，感覺同住度假屋無分別，在窗邊望着風景思考，靈感都多好多！<br><br>以為帶你去睇私樓，其實呢到係一間公屋。陳小姐嚿年用了廿七萬裝修連新買的傢俬，每晚返回家中，也不覺自己住在公屋。淨係屋企道閘，已經係價值數千元的不銹鋼閘，望落同鄰居有很大分別。單位左邊則間成兩間房，陳小姐同爸爸各住一間，細佬瞓廳，被鋪朝行晚拆，放回入牆櫃，雖然間屋住咗三個人，但唔覺得擠迫。<br><br>陳小姐居於三十年樓齡的黃大仙東頭邨，外表殘舊，當年陳小姐透過租者置其屋計劃，用十六萬買入呢個單位。但去年花近三十萬元裝修及添置傢俬。大家唔好以為公屋戶好窮，唔捨得花錢裝修，附近有幾戶跟陳小姐一樣，已買入單位的鄰居，亦捨得花錢裝修，仲搵埋幫我設計單位的設計師，複製我的設計，齊齊打造公屋豪宅！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>