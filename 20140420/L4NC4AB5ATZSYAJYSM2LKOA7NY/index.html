<html><header><meta charset="utf-8"><title>任達華聞冰怕怕</title></header><body><h1>任達華聞冰怕怕</h1><p>任達華日前接受有線電視節目《電影蒙太奇》訪問，暢談拍電影《3D冰封俠：重生之門》難忘事。<br>任達華說：「拍3D節奏好慢，戲入面有好多動作場面，雖然我打得冇王寶強同甄子丹咁多，不過都好辛苦，尤其去長白山拍外景嗰part，零下20幾度，我做開運動身體冇乜脂肪，凍到頂唔住，呢部戲一口氣拍咗兩集，千祈唔好再拍第三集，拍完之後好怕凍，唔敢食沙冰，愛上咗飲熱飲。」</p></body></html>