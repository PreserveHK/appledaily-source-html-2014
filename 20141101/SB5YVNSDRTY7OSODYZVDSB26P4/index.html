<html><header><meta charset="utf-8"><title>足動神經︰袋住先出事　曼城無力狙魔 - 波神</title></header><body><h1>足動神經︰<br>袋住先出事　曼城無力狙魔 - 波神</h1><p>有得袋，真係想袋住先？宿敵當前，曼城周中續排強陣，欲在戰略價值頗低的英聯盃繼續衞冕之旅；結果爆冷出局兼折將，突陷低潮期卻遇上進步中的曼聯新軍，周日同市打吡戰，讓到半/一，早博作客的紅魔[+1]。<br>英超吸引，就是永遠高速運行，形勢變化快過政治新聞。曼城，英聯盃上一圈還能7蛋贈錫周三，兩星期前又重演上季大炒熱刺一幕，射手阿古路看似全面復甦；但突然在近9天內戰3項不同賽事錄1和2敗，包括有機會最先袋到的英聯盃，提早玩完，是領隊比歷連尼自上任後最差劣走勢，始料不及。<br>曼城突然轉沉，箇中原因未必容易解釋，可能只是小低潮；但豪門球隊，兩不勝後領隊壓力驟增，或是周中主場照強陣，踢英聯盃鬥紐卡素的主因，但爆大冷吞兩蛋，兼有主力大衞施華及耶耶托尼傷出，傷害比出局大得多。<br>其中，若缺大衞施華，曼城如斷一臂；此子今季出足9場聯賽，5次射門中框及兩次助攻，列球會次位，16次博得對手犯規，居第1位，可見敵方最忌。耶耶托尼，今季各項數據全線下跌，卻暫不可取代。比帥解畫指球員缺乏自信，行軍速度不足；筆者認為部份主力征戰過頻，陣中兩閘4將份量足，但年紀非輕，今季助攻能力失色，且失誤多。明天，紅魔「天使」迪馬利亞必伺機在邊路發難，近3仗俱每戰失兩球的曼城防線，勢難安枕。<br>曼聯上仗靠費蘭尼在中場翻生，尹佩斯入還魂波，逼和「領頭羊」車路士，士氣幫助極大；傷兵潮漸過，紅魔中短線應該可以追捧。對比忙於應付歐洲賽的曼城，一周一戰的曼聯，明天3線也有主力復出，後防有莊尼伊雲斯，中場有領袖級朗尼，前線有法卡奧。正選逐個秤，紅魔不輸蝕，今戰起碼保不敗，[+1]有1.9倍，再博冷W。</p><p>韋咸蓄銳受讓值博</p><p>今晚英超心水屬意作客史篤城的韋斯咸，受讓平/半，起碼保不敗。史篤城周中強陣博英聯盃，結果負修咸頓，兼有中鋒高治被逐，今戰需停賽，高波打少瓣；史軍主場硬淨亦屬錯覺，今季各項賽事計錄3勝3敗。「槌仔幫」季初飛躍，但勝在從不擔飛；新加盟球員大部份表現出色，惜入球不停的箭頭迪亞法沙高或因肩傷倦勤，但又是唞夠作客，博「讓球」下盤安心。<br>波神<br>神級攻略 智破足彩</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive </p></body></html>