<html><header><meta charset="utf-8"><title>梁美芬認制度不公</title></header><body><h1>梁美芬認制度不公</h1><p>【抽水言論】<br>上周五反新界東北發展示威者不滿立法會財委會主席吳亮星判決不公，粗暴阻止議員討論新界東北發展撥款，但經民聯立法會議員梁美芬只譴責示威者暴力，「咁示威法，踩死人都得啦！」<br>粉嶺北農村及居民聯席成員卓佳佳昨於商台節目《在晴朗的一天出發》上批評，上周五財委會出現議會暴力，另一嘉賓梁美芬隨即反指示威者「搵支竹搵支棍撞爛立法會啲門先至係暴力，你哋開口埋口話暴力，但真正暴力又唔譴責」。<br>梁續稱，曾有反對派議員指立法會大堂是公共空間，應容許請願活動，「如果大堂係公共空間，咁示威法，肯定踩死人都得啦！」</p><p>指議員搬凳抗議惹反感
</p><p>節目主持追問民間團體就新界東北發展積極諮詢，但政府無聽入耳，令示威者被迫衝擊立法會，梁承認政府有時手法強硬，「但制度唔係暴力，只可以話不公」。她更主動提出當日有部份議員搬凳抗議，令她反感。<br>當日搬凳抗議的工黨議員張超雄反問梁美芬：「如果你屋企幾代人住嘅地方俾人強拆，你搬張凳頂住，邊個暴力啲？」但他對梁美芬的言論不會動怒，「我哋唔同層次」。<br>《蘋果》記者</p><p>【622公投 我撐普選】 毅行直播<br>流動版網頁:<br> http://622popvote.appledaily.com </p></body></html>