<html><header><meta charset="utf-8"><title>本來就上鏡38歲黃𨥈瑩　息影仲靚</title></header><body><h1>本來就上鏡<br>38歲黃𨥈瑩　息影仲靚</h1><p>近年流行美魔女，不少息影女藝人都保養得宜，古天樂舊愛、曾奪94年香港小姐最上鏡小姐的黃𨥈瑩昨日在九龍城出席佛誕活動，現年38歲的她保養甚佳，同場還有喬寶寶、李麗霞（黑妹）等。</p><p>拒訪問低調快閃</p><p>穿上透視袖上衣的黃𨥈瑩，皮膚依然白滑與當年分別不大，不過她非常低調，影完相就想走，記者欲訪問她近況， 她即閃縮地說：「我唔做呢行喇，離開咗呢行，唔做訪問。」之後匆匆離開。<br>喬寶寶最近回流返港，他表示家人在蘇格蘭，大仔快將畢業，會留在當地從事金融工作：「我就會香港、蘇格蘭兩邊走，我個心喺香港多啲。」他透露暫時做義工及活動工作，全靠黑妹介紹他工作頂住，他稱現時生計可以。<br>提到河國榮離開無綫後，近年沒有戲拍，惟有轉行擺檔賣首飾，他說：「我都聽過吓，佢都係我好兄弟，佢係我第一個入呢行嘅強心針，睇香港歷史，佢係第一個全職非華裔演員，做咗咁多年，呢行冇一個真正南亞裔全職演員，我都係步佢後塵，覺得有得撈吓。」</p><p>喬寶寶撐河國榮
</p><p>說到河國榮現時都沒得撈，喬寶寶說：「佢唱歌唔錯，好過我好多，始終佢少曝光率，如果曝光多啲機會會大增，佢始終係大師兄，會支持佢。」<br>此外，古天樂前日與梁詠琪及導演彭浩翔在北京宣傳電影《香港仔》，繼續以杜汶澤被抵制做話題，彭浩翔送現場觀眾電影宣傳卡紙時戲言：「這是給觀眾在看戲期間，如看到不想看的演員時，可以用來掩眼。」惹來全場大笑。<br> 採訪、攝影：溫敏芝</p></body></html>