<html><header><meta charset="utf-8"><title>安全駕駛30年　一個月撞兩人黑仔司機大嘆：轉行洗碗</title></header><body><h1>安全駕駛30年　一個月撞兩人<br>黑仔司機大嘆：轉行洗碗</h1><p>【本報訊】一名報稱駕駛的士30多年來「零意外」的司機，卻在一個多月內先後撞車，先在油麻地將一名老婦撞至命危，事後被警方拘捕，豈料在保釋期間，昨日又在觀塘繞道失事撞向一輛私家車，私家車司機手腳受傷。的士司機大嘆倒楣：「唔敢揸的士啦，可能轉行囉，洗碗都要啦！」<br>記者：謝志輝<br><br>自稱「黑仔」的倒楣的士司機姓譚（62歲），人稱「江叔」，家住深水埗，當的士司機已30多年，每日下午5時至翌日凌晨1時開工，他指這幾十年來從未發生過交通意外，只曾經超速被罰過款。不過上月1日，他駕駛的士行經油麻地彌敦道與文明里交界時，將一名過路的72歲老婦撞至命危，他指當時他不知道撞到人，因此未有停車便離開現場，至半小時後獲悉事件才折返現場，事後涉危險駕駛、意外後無停車、無向警方報案等三宗罪被捕，正在保釋期間，本月26日再報到。</p><p>「上次已經要畀兩萬蚊」</p><p>不過，一波未平一波又起，昨凌晨近1時，22歲姓黎男子駕駛私家車途經觀塘繞道近觀塘碼頭對開時，疑因天雨路滑失控撞向石壆後反彈路中，此時江叔駕的士駛至收掣不及撞向私家車，黎手腳受輕傷。<br>接二連三遇出事，江叔大嘆自己「黑仔」：「我都睇唔到佢（涉事私家車）有着死火燈，上次意外已經要畀兩萬蚊墊底費！」他又解釋上次意外他的確感到撞到物件，其實已即時停車視察，但望倒後鏡無發現撞到人，誤以為是撞及路邊工程車配件，才會離開然後兜路折返現場：「完全冇諗過撞到嘅係人，唉……唔敢揸的士啦，聽天由命，如果要坐監都要坐。」</p></body></html>