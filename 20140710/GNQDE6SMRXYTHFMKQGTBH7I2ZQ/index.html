<html><header><meta charset="utf-8"><title>書展成小店救命草</title></header><body><h1>書展成小店救命草</h1><p>【本報訊】本港書業從出版、發行至銷售，遭中資集團操控，每年一度書展成為中小型書店的「救命草」。榆林書店總經理徐美玲說，公司全年業務能否有錢賺，便靠書展一役。</p><p>平日收支平衡已不俗</p><p>徐美玲表示，經營樓上書店，平日業績能收支平衡已不俗，「好多時要蝕，所以我哋要靠書展賺錢同吸新客，我哋會將所有新書擺喺書展售賣，書展就係一個大型零售店，畀唔同階層人士入嚟買書」。她說，今年主辦單位推出入場新安排，在首兩日以正價入場的人士，憑票於18至20日晚上7時後免費入場一次，希望能增加書展夜場人流。<br>出版社次文化堂社長彭志銘指出，本港的書展只能叫做「書墟」，主要是買賣書籍的地方，「呢啲就係香港讀書文化，想嚟掃100蚊一袋嘅書，現實係，香港被中資書商壟斷情況下，我哋出版商好靠呢個書墟，銷售一啲題材敏感嘅政治書」。</p></body></html>