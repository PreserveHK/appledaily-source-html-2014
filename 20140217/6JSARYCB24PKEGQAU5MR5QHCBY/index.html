<html><header><meta charset="utf-8"><title>徐濠縈跑畢全馬　生仔開綠燈</title></header><body><h1>徐濠縈跑畢全馬　生仔開綠燈</h1><p>昨日是一年一度渣打馬拉松，天氣雖然寒冷，但仍吸引不少藝人參加比賽；賽事分別於尖沙嘴和北角兩邊起步，在尖沙嘴起步的藝人分別有跑全馬的徐濠縈、張致恒（Steven）和陳山聰。被老公陳奕迅（Eason）封做「肯雅徐」的徐濠縈昨早6時40分起跑，終以3小時52分完成，得知成功打破好友陳冠希的3小時55分紀錄，即興奮到「Yeah」一聲！</p><p>曾到世界不同地方參加馬拉松賽事的阿徐，覺得香港的路最「難搞」，她說：「一開始先要衝出人群，又要進出隧道三次，一入隧道都好抓狂，西隧一段仲爭啲抽筋。」 每位完成全馬的選手均獲贈一個紀念獎牌，阿徐直言是踏入40歲前最好的禮物。問她為何老公沒有一起跑？阿徐甜絲絲說：「佢情人節前兩日已陪我跑，係最好情人節禮物，因佢正日要開工。」明年會否再跑？她說：「如果我冇BB，咪跑囉！我跑完全馬就乜都得，生多10個都得！」早前Eason自認無幹勁生仔，還灰爆表示不能強制性，似暗指阿徐不願意，但如今老婆突然開綠燈，令Eason追仔有望。</p><p>Steven抽筋要休息
</p><p>Steven和陳山聰則分別以5小時35分及4小時39分完成賽事，去年因舊患跑不完全程的Steven覺得今年成績比預期好，他說：「諗住要六個鐘先跑完，全程抽足九次筋，喺西隧口坐咗15分鐘先可以再跑。」問有沒有人認出他？他笑道：「個個都認得我係關智斌。」關智斌賽前已取笑Steven：「希望閂門前佢返到嚟，我特登攞相機幫佢影相。」Steven還透露稍後會去荷蘭參加馬拉松，順道跟媽咪一起探婆婆。而陳山聰賽前亦自爆有美人在終點等候：「我外甥女特登喺澳門過嚟同我打氣！」他揚言明年要再參加比賽及安排更多時間練習，問之前是否掛住跟何超雲拍拖而少練習？他說：「唔關事，係呢半年先開始練。」<br>採訪：譚倩宜、馬建華<br>攝影：陳俊強</p></body></html>