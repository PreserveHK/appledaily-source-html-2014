<html><header><meta charset="utf-8"><title>投資王擂台賽一周戰況：散戶掃鵬程亞洲　四日勁執180萬</title></header><body><h1>投資王擂台賽一周戰況：<br>散戶掃鵬程亞洲　四日勁執180萬</h1><p>「投資王擂台賽」3月比賽結束，散戶冠軍為Zero Chan，300萬本金，1個月回報1.8倍，總資產848萬元，勁呀！至於星級玩家則由中國銀盛財富管理首席策略師郭家耀稱王，總資產398萬元，回報32.6%，盡顯揀股及操盤功架！<br>新一個月比賽又再開始，科網股走勢轉弱，舊經濟股接力而上，帶動恒指升至22500點水平，但玩家一於少理，繼續喪砌細價股賺快錢。暫時領先散戶為Wong Chiu Yin，炒咗四日就勁執180萬，暫時回報60%，贏到開巷全因一隻鵬程亞洲（936），1.1元水平開始掃入，揸咗202萬股，最新股價2.37元，賬面勁贏一個開！<br>至於星級玩家方面，暫時由「星級散戶」領先，2月份冠軍Tim Tim靚撈聯合光伏（686），勁賺兩成離場，為組合奠下基礎，目前總資產352萬，回報17%。第二及第三位分別為擅於短炒的Chan Yui Kong及Tong Chi Wing，回報分別約一成。<br><br><br>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br>Google Play<br> https://play.google.com/store/apps/details?id=com.megahub.appledaily.stockking.activity </p></body></html>