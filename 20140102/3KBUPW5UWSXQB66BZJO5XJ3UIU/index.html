<html><header><meta charset="utf-8"><title>魚樂無窮：耐世特五大賣點殺食 - 唐牛</title></header><body><h1>魚樂無窮：耐世特五大賣點殺食 - 唐牛</h1><p>唐牛2014年第一次同大家見面，祝戰友們身體健康，贏到開巷！頭炮揀咗半新股耐世特（1316），貪佢有五大賣點——後台勁、規模大、概念足、估值平及走勢靚，新年大禮別無他選！<br>耐世特為全球領先轉向及動力傳動供應商之一，產品主要用於小型客車至全尺寸貨車等。耐世特原隸屬於美國通用汽車，後來輾轉落入央企中航工業手中，後台背景贏足幾條街。講規模，根據IPSOS報告，以2012年收益計，該集團為全球第五大及全美最大轉向供應商，市佔率分別達6%及31%，龍頭地位毋庸置疑。<br>講概念，耐世特七成收益來自北美洲，歐洲亦佔14%，絕對食正歐美復蘇概念，旗下客戶亦粒粒皆星，包括通用汽車、福特、快意、佳士拿等。講估值，招股書預測今年盈利不少於8.2億銀，即最保守預測市盈率僅13.5倍，較業務最近似嘅德昌電機（179），有25%折讓，德昌去年大翻身，耐世特不難成為翻版。<br>講走勢，耐世特去年10月初以2.8元上市，輕微潛水後即發力，以周二收市價4.43元計，累積升幅雖達58%，但呢期興炒半新股，喺冇蟹貨情況下，短炒火力十足，若以上五項潛能盡發揮，中長線絕對有力倍升！<br><br>唐牛</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>