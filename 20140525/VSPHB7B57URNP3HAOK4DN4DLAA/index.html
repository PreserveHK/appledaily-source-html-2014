<html><header><meta charset="utf-8"><title>動Angel鬥好波Jeana率o靚模迎世盃</title></header><body><h1>動Angel鬥好波<br>Jeana率o靚模迎世盃</h1><p>何佩瑜（Jeana）、陳靜儀（Mia）、盧頌之（DaDa）、余曉彤（Hidy）、黃雪瑩（Suki）、陳俞希（Hailey）、袁聖殷（CoCo）和唐紫睿（Hazel）8𡃁模變身世盃動Angel，日前在觀塘一室內足球場集訓鬥波。<br>身為前鋒的「夜蒲轟炸機」Jeana左臂箍上隊長臂章，特別搶鏡，練習前，眾球員都各自在場中做熱身運動，Jeana既做掌上壓，又做壓腿。兩名後衞「外星人」Mia與「重炮手」Hailey背對背互孭，擔任中場的「風之女」DaDa和「爆衫攔截王」Hidy則比試心口控球，後衞「彈弓人」Suki拱橋熱身，中場「白珍珠」CoCo亦忙於拉筋。<br>落場時，Jeana份外落力，陣中不停傳球，射中即興奮跳起狂叫，Hidy跑起來最有姿勢，Mia和CoCo卻姐手姐腳，不一會便喘氣。</p><p>「今年睇好巴西」</p><p>Jeana說：「我今年睇好巴西會贏，佢哋有主場之利，前鋒尼馬好勁，仲識『插花』。」Jeana經過一輪追波，中場即爭取休息。Mia表示愛追捧靚仔球星，她說：「上屆世盃冠軍西班牙最多靚仔球星，我覺得費托最養眼，球技都出色。」<br>Hidy是全隊中最具備運動細胞，手腳最敏捷兼協調的她說：「我中學時打校隊，負責後衞，嗰時同人踢波大家都好曳，會出茅招kick對方。」<br>場地：飛龍室內足球場<br>服飾：Nike</p></body></html>