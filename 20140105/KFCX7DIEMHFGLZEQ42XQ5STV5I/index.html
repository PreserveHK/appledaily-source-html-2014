<html><header><meta charset="utf-8"><title>林鄭叫港人「唔好刺激中央」陳健民論當權者　唔會因你乖畀民主你</title></header><body><h1>林鄭叫港人「唔好刺激中央」<br>陳健民論當權者　唔會因你乖畀民主你</h1><p>今年元旦有三萬人上街、六萬人公投，但政務司司長林鄭月娥未有回應市民上街訴求，反叫港人「唔好刻意去做一啲好刺激中央」的事，否則對政改沒有裨益，又重申政改有球例，要以《基本法》和人大決定為框架。和平佔中發起人陳健民反駁林鄭，指澳門從未做過刺激北京的事，卻未見有普選，他從未見過「因為市民乖就畀民主你」。<br><br>記者：呂浩然　林俊謙</p><p>林鄭昨日出席電台節目時，再推銷政改諮詢，揚言港府目標與市民一樣希望有真普選，找出既滿足法律要求、又廣被接納，兼且操作上妥善可行的政改方案，但又表明政改不能抽空法律框架，否則是不合憲法，她舉例指：「你就算踢一場波，你都有球界、都有球例，唔能夠憑空咁去做一樣嘢，尤其係一個咁重要，對於香港係咪能夠繼續喺一國兩制之下，做到港人治港、高度自治」。<br></p><p>指澳門做順民也無普選
</p><p>對於北京一直不信任港人選出的特首，同時港人又不信任中央會給予港人真普選，林鄭叫港人不要做「刺激中央」的事，否則對政改沒有好處，她說：「我真係希望大家，特別係社會上比較一啲政見上激進嘅人士，唔好刻意去做一啲好刺激中央，或者影響中央同特區關係嘅工作，因為呢樣嘢真係對我哋推動政制發展冇任何裨益嘅」。<br>佔中發起人陳健民反駁林鄭說法，指澳門從未出現她所說「刺激中央和特區政府的事」，但澳門至今仍未有普選，陳更直言從未見做順民可以有普選，他說：「歷史上未見過當權者，會因為市民乖就畀民主你。」陳健民相信林鄭的言論反映港府還未清楚市民訴求，提醒港人把握機會用盡各種可行方式，向政府表達落實真普選的立場。<br></p><p>佔中強調和平絕非激進
</p><p>真普聯召集人鄭宇碩則指，林鄭將個別港人闖入駐港解放軍總部等事件「誇大」，認為有關做法並不能反映香港社會真正價值觀。他認為佔中發起人一直強調行動要和平非暴力，絕非林鄭口中的「激進」，「林鄭月娥的言論只係想嚇退香港人，不斷為普選設下框架，令市民越來越失望」。公民黨陳家洛質疑，林鄭的言論是針對和平佔中及五區辭職公投，他說：「佢𠵱家嘅講法係你唔好搞事就會有普選，但問題係你要市民唔去佔領中環、唔去辭職公投或者其他電子公投，好簡單，你快快趣趣唔好再兜圈，畀個符合國際標準嘅方案囉」。民主黨何俊仁亦指，佔中發起人早於一年多前就表明會佔中，正是不想刺激中央，「如果係激嘅人、真係唔負責任就唔會講」。</p><p>足本收睇《亂噏24》x鄭秀文@杜琪峯； 再有卓韻芝！<br>周一至周五《亂噏24》約定你： http://bit.ly/appletalk24 </p></body></html>