<html><header><meta charset="utf-8"><title>立法會拉布時適合做的事 - 陳也</title></header><body><h1>立法會拉布時適合做的事 - 陳也</h1><p>一，剪腳甲，因為剪剪吓，習慣了，手勢好的話，下次就由你頂上剪布。<br>二，開住機睇美食網。睇到流口水，用以掩飾你睡着了的醜態。<br>三，打機。事關你和任何一個議員一樣，都是由個×門拉出來的。（阿婆真是心直口快，唔到你you don't think so！）<br>四，學英文。一邊學一邊發夢。<br>五，睇命理書，算吓自己會不會成為曾德成第二。<br>六，研究哪種膠袋好用。隨時準備，有議員因為拉布大受刺激，情急之下，在議會拉出大便來。敢問你自己，有冇力量包容。<br>七，心算，計吓高鐵超支、機場新跑道超支，筆債可以買幾多罐午餐肉。<br>八，Send電郵問吓，西環鍾意食罐頭，抑或豆沙包。<br>九，你什麼也不做，因為你係鄉紳土豪而唔係尊貴議員，淨係關心在梁振英餘下任期，還可以頴幾多公帑落袋。</p></body></html>