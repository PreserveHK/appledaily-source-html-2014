<html><header><meta charset="utf-8"><title>新歡年輕15年張曼玉戀Band友</title></header><body><h1>新歡年輕15年<br>張曼玉戀Band友</h1><p>現年49歲的張曼玉（Maggie）前年跟德籍建築師Ole分手後，昨日被爆與年輕老外發展忘年戀，日前兩人被影到拍拖到淺水灣放狗，十分浪漫，據本報收到消息，Maggie的新歡是前樂隊Audiotraffic主音及結他手Adrian da Silva，中英混血兒，現年只有34歲，足足比Maggie年輕15年。</p><p>曾在理大開騷</p><p>有指兩人於大半年前認識，大家都熱愛音樂十分啱key，消息指Maggie最初只當Adrian是普通朋友，後來禁不住對方熱烈的追求攻勢，Maggie再墮愛河發展忘年戀，有指Maggie為了跟男友拉近距離，除了在衣着上棄走熟女look外，樣子亦越變越青春出現蘋果肌硬膠，Maggie還會為男友下廚，享受甜蜜二人世界。<br>Audiotraffic曾於08年在理工大學開騷，圈中好友何超儀、尹子維、吳雨霏、原子鏸都有捧場，樂隊又曾為何超儀、許懷欣的音樂會夾band，Audiotraffic另一成員Don是衞詩舊愛，現樂隊已拆夥。LMF成員Kevin接受本報電話訪問說：「我識佢（Adrian），以前有夾過band出騷，大家係band友。」知否Adrian跟Maggie拍拖？Kevin說：「真係唔知，各有各忙好耐冇見，以前都冇見過佢嘅女友。」問Adrian是否仍有玩音樂？他說：「有時見佢表演，佢唱歌好好聽，為人好nice，幽默風趣。」Adrian是否有錢仔？他說：「呢啲真係唔知。」<br>採訪：皓騫</p></body></html>