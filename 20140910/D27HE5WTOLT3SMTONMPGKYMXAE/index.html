<html><header><meta charset="utf-8"><title>沙膽虹手記：玩嘢就預咗啦 - 沙膽虹</title></header><body><h1>沙膽虹手記：玩嘢就預咗啦 - 沙膽虹</h1><p>中秋節是人月團圓的喜慶日子，打開電視見到反佔中大聯盟周融設立熱線電話，鼓吹市民匿名舉報擬罷課或佔中的中學生，並考慮將學校名公佈，掃興之餘火都嚟埋，心想周融你邊位呀？人家學校師生是否罷課佔中，關你甚麼事，為何要向你舉報？香港有邊條法例規定要向你舉報？學生是否罷課，自會有家長、老師和校方溝通，關心子女和學生的家長老師怎會不知，無需勞煩你多管閒事！周融此舉肯定不安好心，藉爆學校名稱來恐嚇校方，希望怕事的學校出手去㩒！沙膽虹心想，鬼唔望你條熱線俾人打爆！話口未完，翌日清早已有人報料，周融的熱線電話已打不通，肯定已有有心人士出手，用科技解決了這種文革歪風！爽！對於周融表示熱線電話不斷收到騷擾、搗亂與謾罵電話，企圖長期佔線，妨礙運作，又聲稱違反《電訊條例》云云，難道一條公開熱線電話不能讓人打入去表達反對意見？既然你都設立條熱線電話玩嘢，預咗啦，不是嗎？<br><br>沙膽虹<br>twitter賬號：khcheung1</p></body></html>