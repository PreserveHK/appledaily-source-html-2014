<html><header><meta charset="utf-8"><title>港女，等下一水啦！ - 陳也</title></header><body><h1>港女，等下一水啦！ - 陳也</h1><p>中秋佳節，人月兩圓。本來是，無奈月圓之夜前，香港這位中女，等呀等終於等到三十年前宿命注定的那個「意中人」南下。一睇尊容，中坑一身賤肉，兩泡眼屎，滿嘴煙漬的哨牙像兩道生鏽的鐵閘。更可恥的是，中坑當住港女面，解開隨身的尿袋，在港鐵站月台放尿！<br>港女眼都凸，堅決退貨，中坑身邊的表叔烚熟狗頭硬銷：「我個世姪愈看愈可愛！」港女作嘔，對方即威嚇：「如果你今日唔嫁，以後唔使旨意有人吼！」<br>港女抗議，夾硬嫁給中坑會害她一世，中坑身邊的表嬸卻說：「洞住房先啦，唔係終極嘅，話唔定可以改嫁。」港女認為中坑應該醫番好個腎，再來求親。表姐搶着說：「佢唔係完美，但國際標準都冇完美呢回事，嫁老公無非係揀佢有錢，冇人會揀佢個腎！」港女悲憤哭訴：「我有得揀咩？」富表姨答：「有得揀！你想瞓上格床抑或下格床？」港女擰頭寧願瞓街！表叔婆發火：「你幾歲了！想一生貢獻給馬路嗎！」是的，既然已經等了三十年，下一個不是壞腎，就是壞腦的，咁就再等！等下一水！月圓，月缺；有Next，有希望。 </p></body></html>