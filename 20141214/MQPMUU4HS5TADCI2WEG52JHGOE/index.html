<html><header><meta charset="utf-8"><title>司機與醉漢爆衝突娜姐飲到企唔穩</title></header><body><h1>司機與醉漢爆衝突<br>娜姐飲到企唔穩</h1><p>【中環】周秀娜跟舊愛陳偉成（Avis）分手後各自各精采，前晚Avis出席上環腕錶品牌活動，娜姐則相約朋友飯局，還飲到面紅紅。娜姐傍晚先到銅鑼灣出席時裝品牌活動，之後在街頭為品牌拍攝短片，雖然只是回眸一笑簡單鏡頭，但娜姐前前後後拍足半粒鐘才收工。</p><p>提腿頂要害</p><p>至昨日凌晨近2時，娜姐租用的七人車司機準備到中環鏞記接載娜姐，沒料到途中有醉酒男子突然腳踢車身，司機於是下車跟對方理論，雙方並發生爭執動手打架，其間醉酒男子用膝蓋頂娜姐司機的要害，但未知司機是否趕時間接娜姐關係，未有再跟醉酒男子糾纏便驅車離開，隨即接娜姐到小西灣一屋苑。原來娜姐前晚相約友人飯局，並飲了不少，除面紅紅外還有點步履不穩。娜姐落車後問記者：「做乜呀你哋？」之後其助手說：「夠啦夠啦，返屋企咋。」娜姐亦謂：「冇碇去啦。」繼而掩面說：「好紅呀我𠵱家！」問她是否飲了很多，她謂：「我飲咗少少。食飯嗰陣時飲咗少少。」說罷揮手跟記者拜拜。<br>採訪、攝影：吳耀輝、畢紹基、羅德光</p><p>12月15號要記低<br>See See TVB．Bloody最威<br> http://hk.apple.nextmedia.com/tvbloody  </p></body></html>