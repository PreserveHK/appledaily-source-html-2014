<html><header><meta charset="utf-8"><title>跟廉團　賞銀杏變看枯樹</title></header><body><h1>跟廉團　賞銀杏變看枯樹</h1><p>【呻一呻】<br>平嘢冇好嘢？有兩名讀者早前參加廉價旅行團到內地旅遊，卻換來一肚氣！<br>陳小姐以每位599元參加新華旅遊廣東第一秋色──南雄「金秋銀杏」之旅三天團，該團以南雄帽子峰林場的圖片於網上作招徠，行程第二日前往南雄帽子峰林場或坪田觀賞銀杏，惟導遊當日指因帽子峰林場交通擠塞，改往坪田，她僅看到一棵枯樹，十分失望，「新華唔應該再用呢個廣告嚟吸引人」。</p><p>被迫逗留購物點
</p><p>另外，彭小姐則以每位109元參加大航假期廣東中山小欖賞菊一天超值團，宣傳單張列明該團有三個購物點及焦點遊為「小欖菊花盛會」。惟她指團友被迫每個購物點逗留逾一小時，導遊多次押後賞菊時間。<br>團友最終於臨近關館之際匆匆賞菊20分鐘，她認為行程安排「完全唔合理」，不滿道：「行程應該改為賞夜菊，我知呢個係購物團，但𠵱家好似賣豬仔，連僅有嘅景點佢哋都想放棄埋！」<br>新華旅遊指該團導遊當天接獲公司通知，前往帽子峰林場的交通嚴重擠塞，須花逾六小時來回，故安排團友往坪田觀賞銀杏樹，而行程表已列明「賞銀杏時期視乎季節及天氣變化會有所影響，若未能觀賞，將不會退款」，亦已加上「圖片只供參考」提醒顧客。另外，大航假期於至截稿前未有回覆。<br>檔案編號：1124010、1126025<br>■記者鄧詠中<br><br>社會服務<br>◆匿名投訴恕不處理。一經投訴，本報保留刊登權利<br>◆報料熱線：29290000<br>◆社會服務熱線：29908288<br>◆蘋果日報慈善基金：29908688<br>◆電郵：mailto:sservice@appledaily.com<br>◆傳真：37112468<br>◆網址： http://charity.appledaily.com.hk </p></body></html>