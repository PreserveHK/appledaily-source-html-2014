<html><header><meta charset="utf-8"><title>求驗客手記：艾琳娜吊帶裙變波衫</title></header><body><h1>求驗客手記：艾琳娜吊帶裙變波衫</h1><p>皇馬啱啱公佈咗下季嘅作客波衫，用上粉紅色，非常搶眼。而網上就好快流傳咗一張C朗嫂艾琳娜，着上一件改成吊帶裙嘅粉紅皇馬波衫（圖）。我求大俠都覺得奇怪，點解C朗嫂咁快會有呢件新波衫，仲要已經改造埋。有眼利嘅網民就一眼睇得出原來係改圖嚟，原圖係艾琳娜喺2011年幫內衣公司影嘅相（下圖）。</p><p>即係話，呢件「特別版波衫」其實係一件內衣。講番粉紅波衫，其實有唔少球隊都用過，當中最出名就梗係有下季會升番上意甲嘅巴勒莫啦，而愛華頓同祖雲達斯都用過粉紅色做作客波衫，本地代表都有晨曦同公民。</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>