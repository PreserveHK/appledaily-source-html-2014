<html><header><meta charset="utf-8"><title>求驗客手記：朗尼人工傲視英超</title></header><body><h1>求驗客手記：朗尼人工傲視英超</h1><p>今季冇歐聯踢嘅曼聯周二都有嘢忙，就係參加聯合國兒童基金舉辦嘅慈善晚宴。一班曼聯球星同埋領隊雲高爾都執到正一正，着晒整齊西裝出席。最後，曼聯喺晚宴幫聯合國兒童基金籌到21萬鎊（約260萬港元）。另外，英國傳媒話雲高爾好擔心法卡奧適應唔到英超嘅風格，同埋怕呢位哥倫比亞射手係玻璃人，所以未決定係咪買斷佢。另外，《福布斯》周三公佈曼聯前鋒朗尼（左）以2,340萬美金（約1.8億港元），成為舊年最高收入嘅英超球員，單係人工就高達1,840萬美金。一年搵咁多，希望佢踢出身價波啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>