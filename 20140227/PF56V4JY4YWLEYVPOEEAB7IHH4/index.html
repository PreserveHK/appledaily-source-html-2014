<html><header><meta charset="utf-8"><title>體壇拾趣：費頓揸槍嚇妻手尾長</title></header><body><h1>體壇拾趣：<br>費頓揸槍嚇妻手尾長</h1><p>紐約人後衞費頓（右）藏械單嘢越搞越大，據報佢因為喺屋企用槍指嚇搞緊離婚嘅老婆亞莉娜，亞莉娜一怒之下就報警。費頓𠵱家被控3級非法藏械，6月2號就要出庭；雖然家陣可以保釋，但紐約人已經準備處分佢，周四作客熱火之戰好大機會唔預佢。3連敗嘅紐約人已經頹爆，對手熱火周四仲會有勒邦占士克服鼻傷復出，真係唔敢睇好。（now635台明日9:00am直播）</p></body></html>