<html><header><meta charset="utf-8"><title>隔牆有耳：占士鯊機場出沒注意 - 李八方</title></header><body><h1>隔牆有耳：<br>占士鯊機場出沒注意 - 李八方</h1><p>政治亂局下，世事無奇不有，連鯊魚都喺機場出沒，係咪好迷呢？但大家唔使咁驚，事關呢個只係鯊魚雕塑嚟㗎箒。海洋公園為咗配合全新景區「尋鯊探秘」開幕以及推廣護鯊訊息，即日起至明年3月27日，喺香港國際機場接機大堂B區舉辦以鯊魚為題嘅保育展覽，展出兩件大型仿沙鯊魚雕塑，仲設置教育展板同電視屏幕，向市民同到訪遊客宣揚鯊魚保育、以及海洋生物多樣化嘅重要性。<br>而海洋公園嘅吉祥物占士鯊，更會喺即日起至11月22日，逢周六喺展區同公眾見面同影相！海洋公園動物及教育執行總監蔣素珊話呀，希望園方推陳出新嘅做法，可以提升大家對鯊魚保育嘅參與度啦！</p></body></html>