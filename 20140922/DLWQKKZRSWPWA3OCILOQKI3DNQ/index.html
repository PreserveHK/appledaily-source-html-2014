<html><header><meta charset="utf-8"><title>校方無權規管公眾地方</title></header><body><h1>校方無權規管公眾地方</h1><p>【律師意見】<br>將軍澳官立中學校方將該校「視線範圍」的公眾地方列為禁區，禁止任何人士派發黃絲帶或傳單，並會驅趕他們。有法律界人士直指，校方並無法律理據及權力，禁止任何人士在公眾地方合法表達言論及政見。<br>大律師陸偉雄表示，學校有權規管校內活動，但是無權規管學校以外的公眾地方，「一般市民固之然唔受學校規管，就算係學生，除非學生穿着校服，否則，同一般市民一樣，喺公眾地方只受法律規管，只要冇行為不檢、阻街等違法行為，學校係冇權禁止同驅趕」。</p><p>侵犯學生言論自由
</p><p>陸更指出，學校以「視線範圍」作為劃分黃絲帶派發禁區欠法律理據，具爭議性，「咁講我喺港島望過去九龍區都屬於視線範圍，係咪就可以列為禁區，唔俾派黃絲帶？呢個有商榷」。<br>立法會教育事務委員會委員黃碧雲也指，校方只可規管穿着校服的學生的言行舉止，卻無權阻止學生表達言論及政見，「如果學生除咗校服就同一般市民一樣，佢哋派黃絲帶同傳單，校方冇理由阻止」。她批評該校此舉是侵犯學生表達言論自由權利，促請校方交代相關法律理據。<br>《蘋果》記者</p><p>【動LIVE】萬人罷課  蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>