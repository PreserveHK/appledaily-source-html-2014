<html><header><meta charset="utf-8"><title>花絮：強哥突然話退休</title></header><body><h1>花絮：<br>強哥突然話退休</h1><p>講開友賽，原本獲東方留用嘅兩屆香港足球先生李海強，上周六突然喺微信透露掛靴，據知，強哥暫時會休息一陣，稍後先定未來發展，37歲嘅強哥，最經典梗係07年巴克萊亞洲錦標賽，笠死當時紅軍門將卡臣，而佢上季加盟東方，係球隊奪取足總盃重要功臣，而東方亦準備同佢續約1年，但強哥突宣佈要同曾令佢流淚、傷痛及榮耀嘅足球事業告別。</p></body></html>