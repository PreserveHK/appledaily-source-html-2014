<html><header><meta charset="utf-8"><title>K-Pop之王：Gary徐仁國來港鬥人氣</title></header><body><h1>K-Pop之王：Gary徐仁國來港鬥人氣</h1><p>韓星輪流襲港，韓國綜藝節目《Running Man》的主持Gary，以及歌手兼演員徐仁國昨日分別來港。昨晚在九展Star Hall開騷的Gary和個唱嘉賓鄭仁昨午12時50分抵港，而徐仁國為免與Gary鬥人氣，刻意遲10分鐘後才步出閘。</p><p>現場有逾百粉絲聚集等偶像，當中Gary和徐仁國的粉絲不相伯仲。至於保安方面，就以Gary取勝，Gary方面出動10多名保安，徐仁國方面就只得兩名保安。而兩人都表現親民，Gary收花之餘又幫粉絲簽名，粉絲更賀他good show。同樣親民的徐仁國一出來就勁揮手，粉絲亦讚他靚仔和可愛。</p><p>另外，徐仁國原定昨日在時代廣場辦粉絲見面會，但因避佔中人潮而取消，但他昨日有接受傳媒訪問，之後亦現身時代廣場影相，並獲30名粉絲舉牌支持。對於未能與粉絲見面徐仁國大感可惜，亦希望盡快再來港。至於問及有關佔中問題時，大會即煞有介事為他擋駕。而他透露最想與周星馳合作，更學星爺腔講「哎呀」，亦坦言會學好廣東話，不介意搵港女做女朋友。<br>採訪：溫敏芝、梁婉霞<br>攝影：陳慧安、陳志嵐</p></body></html>