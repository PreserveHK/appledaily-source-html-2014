<html><header><meta charset="utf-8"><title>貪崢合股開餐廳？黃媽落閘唔畀錢Bosco</title></header><body><h1>貪崢合股開餐廳？<br>黃媽落閘唔畀錢Bosco</h1><p>33歲嘅黃宗澤（Bosco）早前被爆高調戀上大佢9年嘅楊崢，不過有傳因女友臭史越揭越多，加上黃媽媽反對，搞到Bosco要打退堂鼓，「宗崢戀」閃電玩完﹗<br><br>分手之後，繼續傳言滿天飛，楊崢起初以私人理由，向商台無限期請假療情傷，不過《1圈圈》監製鄧潔明早幾日就表示，楊崢回覆過佢，話決定唔再返商台，又指楊崢近日忙於推出烹飪書。<br><br>昨日有報道爆楊崢死撐同Bosco未分手，仲0氹「男友」合股開餐廳添。不過咁，就算Bosco肯，都要過到黃媽媽嗰關先囉…。要知道一直有傳黃媽媽都唔鍾意楊崢，而該報道中就提及黃媽媽向身邊友人講到明，佢哋兩個已經分咗手，唔會畀錢Bosco開餐廳喎。</p></body></html>