<html><header><meta charset="utf-8"><title>自求多車 - 陳也</title></header><body><h1>自求多車 - 陳也</h1><p>自由行逼爆，姓蘇的（不是擅於咬人的英超球星哨牙蘇）強調，2017年訪港旅客（應該是訪港陸客）料逾七千萬，人強馬壯，每人使費二千，都好好景，對旅遊業很重要。市民如何跟逼爆的陸客共融？蘇說：「可能坐地鐵等多班車咁。」Well，再等多會，自求多車，市民要做好2017既沒有真普選又遭自由行強勢佔領的兩手準備，不妨這樣：<br>一，訓練全家做宅男宅女，連外傭姐姐都禁止外出，八達通都退埋。必須搭地鐵的話，睇吓聖經或佛經，唔好對基本法和築福香港有幻想。<br>二，沒有真普選，只有精英政治，就當銅鑼灣已經被西環解放，油尖旺是解放軍軍營，舊香港閒人不得嘟入閘。覺得鬱悶的話，爆粗於事無補，不如在沙甸魚車廂中朗誦，一片冰心在玉壺。<br>三，等下班車時，機警目測周圍有冇賤男偷拍裙底。<br>四，半小時內被拖篋輾腳背逾七次的你，想起了劉霞，夾硬將半邊屁股坐落你大髀的東北大媽，算啥？</p></body></html>