<html><header><meta charset="utf-8"><title>隔牆有耳：招聘嘩鬼　月薪四萬 - 李八方</title></header><body><h1>隔牆有耳：<br>招聘嘩鬼　月薪四萬 - 李八方</h1><p>一年一度嘅萬聖節「哈囉喂」又嚟喇！月薪四萬蚊，淨係扮鬼嚇人你做唔做？海洋公園呢個禮拜日起，舉行連串萬聖節「千人嘩鬼大募集」招聘活動，聘請1,000個嘩鬼、400個後台工作人員，逾500個前線及後勤服務員工。</p><p>要過三測試</p><p>嘩鬼獲聘後8月至11月期間會被安排喺公園嚇人，最高時薪達140蚊，月薪過四萬蚊。<br>而表現出色嘅員工，仲會有薪金嘅兩成做獎金，兼夾受聘為長期員工。<br>有得狂嚇人，又有錢收，呢份筍工，梗係多人爭；海洋公園嘅演藝節目總監歐陽綺華教路，想做嘩鬼，要經過三大測試：情境演技、角色投入同劇本演繹，另外仲要有團隊合作精神、責任感。<br>你班準嘩鬼，收到未？首場招聘會周日喺旺角朗豪坊舉行，有興趣嘅朋友可以到場登記及即場面試。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>