<html><header><meta charset="utf-8"><title>超欣教四太攝時間</title></header><body><h1>超欣教四太攝時間</h1><p>賭王四太梁安琪昨以保良局主席身份在銅鑼灣總局主持就職典禮，而澳門世紀巨貪案判罪成的羅傑承，其太太梁芷珊亦以總理身份現身，不過全程迴避，亦未見羅傑承蹤影。四太囡囡超盈與超欣齊現身支持媽咪，問到超盈會否想做總理？她說：「自己後生，未輪到我，希望日後啦，都會做慈善幫媽咪。」</p><p>四太自言做主席忙，要平衡時間：「欣欣教我方法，睇《甄嬛傳》70集用兩日睇晒，用火速，要用快速掣嚟做，工作要加快濃縮精簡，一日當兩日用。」四太透露賭王亦大力支持她做主席：「佢會喺背後支持，大手一揮，對我、保良同社會支持。」超盈前晚於中環出席活動後與女友人在ifc逛鞋店，不過未有所獲。此外，昨日是賭王及三太陳婉珍37周年「結婚」紀念，不過截稿前未有出外慶祝。<br>採訪：林嘉慈<br>攝影：黃偉雄</p></body></html>