<html><header><meta charset="utf-8"><title>趣趣地：舒活火遮眼鬧爆老細</title></header><body><h1>趣趣地：<br>舒活火遮眼鬧爆老細</h1><p>熱刺上周六被車路士大炒後，領隊舒活（後）心情欠佳，大家可以理解，但佢最近連主席利維（前）都夠膽寸，就幾令人意外。由於外界一直傳熱刺今夏會搵雲高爾接手，而利維又冇開腔澄清，搞到舒活都唔知自己下季有冇得撈，於是趁接受訪問嗰陣，就乘機批評呢位主席唔好以為唔出聲就可以解決問題，又話唔知點解對方冇嚟睇對車仔場波。句句有骨，睇嚟舒活下季都係要執包袱走佬！</p></body></html>