<html><header><meta charset="utf-8"><title>腦麻痹症患者　提升自理能力</title></header><body><h1>腦麻痹症患者　提升自理能力</h1><p>【本報訊】9歲的譚文慧就讀小學三年級，她患有腦麻痹症，左邊身的控制及協調能力受影響，平衡力較差，自理能力不佳，左手未能做仔細動作，沖涼、洗頭亦需媽媽幫忙；由於平日表現較他人差，自信心低落。半年前，她開始接受馬術治療，與治療馬匹Miss Suzie Wong一同上課，情況漸有改善，其中平衡能力有最大進步，由初時未能在腳蹬上站立，直到現時能夠做到，自信心大為提升。</p><p>職業治療動作死板</p><p>文慧的媽媽表示，女兒出生時頭部較正常嬰兒大，檢查後發現有腦積水問題，自此的發展都較別人緩慢，其中左邊身的控制及協調能力特別差，最終確診腦麻痹。由於腦部受損，文慧的左邊身較無力，自理能力亦受影響，微細動作如扣鈕亦未能自己做，並需長期接受物理治療及職業治療。<br>「佢去職業治療成日話悶，因為動作死板啲，好似叫佢扭螺絲，訓練左手小肌肉。去騎馬就心情差好遠，開心好多。」一直陪伴上馬術課的文慧媽媽，最清楚女兒改變，「開始嘅時候要拉停隻馬，因為左手冇力，每次個馬頭都會側一邊，𠵱家改善咗好多」，站直及舉手等動作亦一一做到，平衡及協調都有進步，她希望女兒能繼續騎馬，改善身體狀況。<br>王嬿婷補充，馬匹更能打開病童心窗，曾有一名五年不說話的小朋友，長時間接受語言治療未有效果，但當上馬後教練示意小童開口指令馬匹「Walk On」，小童竟然開口照講，其母即時激動流淚，場面感人。</p></body></html>