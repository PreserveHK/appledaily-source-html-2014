<html><header><meta charset="utf-8"><title>恭喜！甜蜜蜜索模Monna榮升老闆娘</title></header><body><h1>恭喜！甜蜜蜜索模Monna<br>榮升老闆娘</h1><p>孫達志馬房嘅「甜蜜蜜」，上次忽然跑嫌長嘅1400米，梗係冇表現啦，作為馬主潘志遠嘅紅顏知己，拍過《金雞SSS》等電影嘅索模Monna林依錡，亦話對愛駒今季仍未建功，感到有啲失望。<br>不過今期賽事「甜蜜蜜」回師四戰兩冠一季一殿嘅1000米直路賽，仲要抽到有利嘅12檔，Monna接受電話訪問時都話機會樂觀，皆因始終路程正宗，隻馬嘅狀態亦相當Fit，但Monna就預告唔會入場拉頭馬，點解呀？原來佢正忙於籌備開設高級寵物美容店，下個月就開張，聖誕節亦唔知有冇時間同潘生慶祝，所以只能隔空祝福「甜蜜蜜」。至於電影，Monna話唔會放棄，做咗老闆亦可以繼續做藝人，家陣傾緊唔同嘅計劃，希望明年可以拍戲，將自己靚靚嘅一面show畀大家睇。<br>講番「甜蜜蜜」，服役後第二仗已打開勝門，算係好成功，Monna透露自己都有興趣養馬，但佢笑言買馬好貴，希望將來賺多啲錢再實行。啊，潘生聽到識做啦！至於當初點解隻馬叫做「甜蜜蜜」，Monna指出係大家一齊改名，希望畀人感覺開開心心甜甜蜜蜜，將啲正能量送俾大家喎！</p></body></html>