<html><header><meta charset="utf-8"><title>【留番啲罪證】Cammi戴番安全帶自拍又秒刪</title></header><body><h1>【留番啲罪證】Cammi戴番安全帶自拍又秒刪</h1><p>錯咗唔緊要，識改就得喇！好似阿Cammi咁，上星期被我哋話咗兩句月事來潮仲戙起腳唔戴安全帶坐車之嘛(唔怕邪睇返呢到：  http://bit.ly/1i2cYrf )，噚日就即刻貼多張相話俾大家知，佢識戴安全帶，仲唔邪住大家喇，呢啲咪要讚囉！<br><br>雖然件事係抵讚，但唔明點解，Cammi BB做咗呢件咁抵讚嘅事情之後，竟然，又delete咗張相喎；更奇怪嘅係，之前佢坐的士唔戴安全戴嘅「罪證」，又冇刪到喎。究竟點解呢？其實呢輯戴安全帶嘅相，係幫佢間網上時裝店影嚟做生招牌嘅。條安全帶勒住之下，令Cammi BB身形更加激凸。<br><br>雖然扣住條安全帶有啲唔舒服，不過安全之餘，仲唔會俾人罰錢，事關根據《道路交通(安全裝備)規例》，（香港法例第374F章）第7B條寫到明，（私家車、的士及公共小巴後排座位的乘客須配用安全帶等）以及相關條文，任何人違反第7B(1)條，即屬犯罪，可處罰款$5,000及監禁3個月。咁被罰就唔抵啦，係咪？<br><br>呢樣改到，咁唔知Cammi下次會唔會改改執相執過籠呢個習慣呢，呵？(點過籠就睇呢到：  http://bit.ly/1lusGih )</p></body></html>