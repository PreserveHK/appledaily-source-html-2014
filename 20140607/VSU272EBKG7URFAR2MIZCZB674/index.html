<html><header><meta charset="utf-8"><title>【壹週刊】舞台劇滯銷　梁洛施復出頭炮撻Q</title></header><body><h1>【壹週刊】舞台劇滯銷　梁洛施復出頭炮撻Q</h1><p>【壹週刊】梁洛施（Isabella）久休復出頭炮舞台劇《快樂勿語》，叫座乏力，冇場爆之餘入座率只得七成，難怪為谷宣傳，Isabella連舊愛李澤楷都擺上台！<br><br>唔想見到咁多空櫈做戲，身兼主辦商及男主角嘅詹瑞文，瞓身搵贊助，連團購都唔放過，網上七折促銷，去得幾多得幾多。<br><br>喺劇中做自閉女仔嘅Isabella，冇對白只講「外星語」，觀眾睇到一頭霧水，再加上佢太耐冇演戲，演出生硬，結果就變成觀眾廁所位。<br><br>復出頭炮撻Q，Isabella急忙補鑊，記者問到李澤楷仲有問必答，仲話父親節會同小小超同三個囝囝一家五口過。原先諗住借舞台劇打響頭炮，但家吓反應唔理想，傾緊嘅電影都嗌停，Isabella決定返加拿大湊住仔先。<br><br>iPhone App免費下載：<br> http://bit.ly/nextplus_iphone <br>Android App免費下載：<br> http://bit.ly/nextplus_android <br></p></body></html>