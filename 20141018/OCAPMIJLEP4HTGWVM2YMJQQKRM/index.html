<html><header><meta charset="utf-8"><title>《龍門陣》復播？全民要求「爭正選」</title></header><body><h1>《龍門陣》復播？<br>全民要求「爭正選」</h1><p>【歡樂英超】《龍門陣》曾幾何時試過高收視，就連長毛梁國雄都要求過亞視重拍，這類節目「有嗰句講嗰句」，有時嘉賓之間充滿火藥味，難怪受歡迎。<br><br>過去一周正藉國際賽檔期，幾位星級門將都「同步性」地好似開籠雀般想發聲，有的要求爭正選，有的希望離隊有新開始。既然最近新聞圍繞着龍門這話題，一於復播《龍門陣》吧！<br><br>當中車路士門將施治怨聲載道，事關今季正選位置已被泰拔高圖爾斯奪去，施治說：「如果情況仍然冇改善，我會主動求變，我唔能夠再嘥時間喺後備席，我仲想參加歐國盃㗎！」不斷發聲的施治，目的自然是要爭正選！<br><br>另一邊的利物浦，有傳將簽入前巴塞門將域陀華迪斯，還說下周接受體測，這無疑是加添現任No.1米洛列特的壓力。曼聯的迪基亞上周亦有發聲，自爆曾想過離隊；紅魔今季防線差，直接將迪基亞失球數字拉高，同有壓力。各位香港人，外國門將都敢於發聲爭正選，有良知的你們呢？爭真普選的站出來吧！<br><br>球壇最火辣消息與趣聞，盡在【足英台】：<br> http://soccer.appledaily.com </p></body></html>