<html><header><meta charset="utf-8"><title>細妹男友拖巨聲女搵食姜文杰寸鄭俊弘多女埋身</title></header><body><h1>細妹男友拖巨聲女搵食<br>姜文杰寸鄭俊弘多女埋身</h1><p>【大坑】鄭俊弘跟姜麗文（Lesley）發展地下情多年，感情一向穩定，然而，前晚9時半記者卻發現鄭俊弘背住Lesley偕《超級巨聲》出身的王嘉儀到大坑「搵食」，二人有講有笑並肩而行找食肆開餐。</p><p>邊行邊講笑</p><p>鄭俊弘與OL打扮的王嘉儀於大坑現身，二人前後到過多間食肆門口巡視環境，男方又不時睇手機搵資料，明顯在找地方醫肚。二人逛了足足半小時仍未有心水地方落腳，過了沒多久，鄭俊弘發現記者拍照後即與王嘉儀閃落天后港鐵站，認真此地無銀。<br>記者昨日致電Lesley兄長姜文杰時，他暗寸鄭俊弘多女埋身說：「講真阿Fred紅咗之後都預咗好多女仔主動去識佢、搵佢，我覺得冇所謂嘅，但小心啲識朋友啦，畀啲妹妹仔過橋做單新聞就唔係咁好啦。」現時Lesley跟鄭俊弘感情狀況怎樣？姜文杰說：「佢哋友情絕對冇問題嘅。」<br>鄭俊弘昨在將軍澳出席活動時，揚言沒需要向Lesley備案，強調跟王嘉儀純屬朋友。</p><p>姜麗文病倒</p><p>記者昨致電Lesley，但一直未獲回覆，原來她身體不適病倒，問姜文杰Lesley是否激到病？他說：「唔知喎，佢瞓吓覺，匿埋休息吓，我諗冇乜嘢嘅，可能呢排一熱一凍病咗啦，應該有人照顧佢啩。」<br>採訪、攝影：楊浩賢、畢紹基、潘冠恩</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>