<html><header><meta charset="utf-8"><title>趣趣地：平紀錄阿蘇買斷價15億</title></header><body><h1>趣趣地：<br>平紀錄阿蘇買斷價15億</h1><p>蘇亞雷斯（右）上陣15場英超就射入20球，追平前紐卡素同曼聯射手高爾嘅紀錄！周三英超，阿蘇下半場罰球建功，助利物浦以2:0擊敗侯城，轟入今季聯賽嘅第20球，追平高爾，成為英超史上單季最快射入20球嘅球員之一；高爾喺93/94球季效力紐卡素時創下呢個紀錄。阿蘇咁勁，唔少富豪球會都有興趣；雖然呢位烏拉圭國腳續約冇耐，但紅軍名宿魯殊大爆，原來阿蘇份約有違約金，只要有球會出得起破世界紀錄嘅1.2億鎊（約15億港元），就可以帶走佢。</p><p>足本收睇《亂噏24》x鄭秀文@杜琪峯；再有卓韻芝！<br>周一至周五《亂噏24》約定你： http://bit.ly/appletalk24  </p></body></html>