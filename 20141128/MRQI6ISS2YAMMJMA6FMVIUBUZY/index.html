<html><header><meta charset="utf-8"><title>【地道小食】童年雞蛋仔味道　格仔餅點搽至好？</title></header><body><h1>【地道小食】<br>童年雞蛋仔味道　格仔餅點搽至好？</h1><p>上集提到柳俊江為了取得雞蛋仔秘方，專誠到筲箕灣小店做學徒。老闆也不嫌柳爺笨手笨腳，讓他學做雞蛋仔。<br><br>他將蛋漿倒入模中，烘5分鐘。原來「倒蛋」都有秘技，因為雞蛋仔模有分「心口」同「背脊」，蛋漿要先倒落心口，再極速將模反轉，讓蛋漿流到背脊，才能做到一半蛋糕，一半脆皮的完美效果。<br><br>可惜柳爺的製成品醜樣到「唔見得人」，烘了幾底全部要掉。老闆說:「你唔好阻住我做生意喇，造格仔餅啦!」<br><br>要為格仔餅塗四種材料，包括牛油、花生醬、煉奶和砂糖，看似簡單，老闆亦都話「唔好急，但係要快」。點知客人口味各有不同，有人要求「乜都搽、開二」，有人要「走醬」，亦有人要「一邊走糖少奶，一邊唔要牛油、多醬多奶」，搞到柳爺頭都大埋，難怪佢自歎「我係做唔掂架!」<br><br>低調高手大街小吃<br>地址：筲箕灣東大街76A B3地舖<br>電話：從缺<br>營業時間：星期一至五 12nn - 10pm、星期六日及假期 11am - 10pm<br><br>《飲食男女》與《蘋果動新聞》共同呈獻－小食大選2015，將於11月28日至12月11日接受投票！ <br><br>相關新聞:<br>【地道小食】最好味雞蛋仔 半綿半脆人人Like<br> http://hk.apple.nextmedia.com/news/art/20141126/18948518 </p></body></html>