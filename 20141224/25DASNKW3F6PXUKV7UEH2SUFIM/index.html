<html><header><meta charset="utf-8"><title>體壇拾趣︰又係男拔決戰桂華山</title></header><body><h1>體壇拾趣︰又係男拔決戰桂華山</h1><p>學生哥放假搵節目？睇波絕對係好選擇！男拔（下圖藍衫）噚日喺學界籃球精英賽4強以53:40輕取漢華（白衫），呢支衞冕之師今日喺青衣體育館同桂華山合演上屆決賽翻版，誓奪冠軍過聖誕。</p><p>男拔噚日半場已經領先32:15，雖然換入副選後喺第4節被狂追15分，但最後都贏13分；桂華山同樣打得輕鬆，喺莊智存攻入全場最高15分下，以39:21大炒寶覺。決賽今日4:25pm先上演，但男拔葉偉恒噚日先同桂華山主力馬嘉聰拗手瓜，阿恒話：「之前太急躁，決賽對桂華山要更小心，準備籃底硬碰。」至於女子組，4強驚險反勝嘅協恩中學，將會喺3:20pm同寶覺爭冠軍。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>