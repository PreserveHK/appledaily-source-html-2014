<html><header><meta charset="utf-8"><title>握手者曾任輔警　已辭職</title></header><body><h1>握手者曾任輔警　已辭職</h1><p>【本報訊】一張握手照，放下輔警工作、挺身而出參與佔領行動的Joe，受盡千夫所指。留守政總10日，中過椒，吸過催淚煙，他對警隊去意已決，「我一定會守住金鐘！」</p><p>對警隊徹底絕望
</p><p>帶頭拆去特首辦外鐵馬並呼籲撤離，並與現時警務人員握手，身兼輔警的大三學生Joe遭網民「起底」，被懷疑是警方卧底，「我咁多日嚟都喺金鐘，成個facebook都係支持佔領，點可能係卧底」。<br>10日佔領，4日留在特首辦外，Joe坦言情況不樂觀，「立法會討論區、添美道好多人，但呢度最危險偏偏最少人」，擔心警方入夜後即清場，與在場20多名留守多日人士商討並取得撤離共識。至於拆走鐵馬及握手，他指是為展現公民質素，「我哋整到亂晒，都要負責搞番好佢，好似執垃圾咁」。</p><p>「我哋唔係暴徒！」闖入公民廣場當晚中過胡椒噴霧，9.28亦受催淚彈波及，當了一年輔警的Joe指，警方行動與在學堂中學到的完全不同。示威者手無寸鐵，但武力卻持續升級；因體諒警員辛勞建議放救護車入特首辦，又變成運送裝備，「警隊宣誓講過話係正直誠實嘅品格，完全唔同晒」。一心伸張正義的他對警隊徹底絕望，昨晚已遞交辭職信請辭。還有幾日滿21歲的Joe，害怕同時受撐佔中及撐警者雙方指摘，一邊擔心家人會因而受滋擾，另一邊又怕被曾經的同僚認為是反骨仔，「但我仲係想講，我會繼續支持落去，我會努力守住金鐘」。</p></body></html>