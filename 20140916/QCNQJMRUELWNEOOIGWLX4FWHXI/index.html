<html><header><meta charset="utf-8"><title>懶理店舖未有iPhone 6貨源　福建幫通宵排住先</title></header><body><h1>懶理店舖未有iPhone 6貨源　<br>福建幫通宵排住先</h1><p>【本報訊】蘋果兩款新iPhone 6手機掀搶購潮，「果迷」今晨8時起可再在官網預訂新機，惟現貨消息滿天飛之際，荃灣一手機店外竟出現通宵排隊人龍，有福建幫「壽司姐」揚言買「壽司」，原來是排隊搶買「手機」，更懶理店舖表明未有貨源的通告，一於無厘頭的「排住先」。<br>記者：江寶龍</p><p>現場荃灣眾安街55號地舖「Studio A」。20多人昨凌晨起已在門外通宵排隊，等待本周五蘋果新iPhone 6和iPhone 6 Plus正式發售；有人更以紙皮霸位，寫着「（五個人）梁太」。記者到場了解，排隊的一名女子以不純正廣東話說：「買壽司（手機），買壽司（手機）！」記者追問下才弄清楚她們是買手機。<br>該女子自稱是福建人，持有香港身份證，排隊者都是同鄉，並謂是組團來排隊買新iPhone，又指：「我唔係買嚟賺錢，係買嚟自用，我個仔都用嘛。」不過，該手機店已張貼告示，表明尚未有兩款新iPhone 6的貨源消息及銷售安排。「壽司姐」卻似胸有成竹說：「有呀，19號嘛！」記者問她買甚麼型號，她則說：「唔知呀，𠵱家未知。」據該手機店網頁消息，暫僅為會員提供優先訂購服務，並指貨源有限，將以抽籤形式選出會員。<br>繼上周五全城瘋搶iPhone 6和iPhone 6 Plus，首輪預訂造成網路大塞車，短短兩小時內火速售罄後，蘋果官網今早8時起再接受網上預訂兩款新iPhone 6，中籤後可到蘋果零售店取貨。</p><p>豐澤供預訂  官網癱瘓</p><p>電器店「豐澤」亦仿效蘋果網上預訂iReserve的做法，昨晨10時起讓6月底前已登記的豐澤及百佳「易賞錢」舊會員，可以先訂先得方式，登記購買首批iPhone 6及iPhone6 Plus；但豐澤官網昨晨卻出現癱瘓無法登入。豐澤稱，由於會員反應熱烈，令網站無法運作，已派員搶修；在完成搶修後，預訂活動將會繼續。</p></body></html>