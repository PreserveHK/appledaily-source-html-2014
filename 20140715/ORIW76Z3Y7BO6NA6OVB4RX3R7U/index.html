<html><header><meta charset="utf-8"><title>花絮：意國球證好貪靚</title></header><body><h1>花絮：意國球證好貪靚</h1><p>入場睇波嘅球迷，當發現自己俾攝影機拍到兼出現喺大屏幕，多數都會興奮揮手；估唔到連執法決賽嘅意大利球證列素利都係咁，佢發現自己上咗鏡，就即刻當照鏡搞吓自己把頭髮（圖），邊個話吹雞唔使講形象㗎。</p></body></html>