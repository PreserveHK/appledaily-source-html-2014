<html><header><meta charset="utf-8"><title>女Fans慘遭恐嚇擲鐵通</title></header><body><h1>女Fans慘遭恐嚇擲鐵通</h1><p>台灣天團五月天的香港演唱會一票難求，三名忠實「五迷」Annie、Amiee及Kate周一起「走難式」撲飛，3日內三度走遍港九售票處，其間遭南亞排隊黨扔鐵通逼走和打尖，最後落腳九龍灣德福通利琴行，通宵排隊至昨晨買到門票，但齊齊看尾場大計告吹，三女失望地說：「本來諗住買三張連位980蚊，𠵱家買唔到，仲要三個朋友分開睇三場，仲要單丁位！」</p><p>稱有黑幫撐腰</p><p>三位「被恰」的女生續說，本周一先在石硤尾售票處露營排隊，但有南亞漢恐嚇又扔鐵通、膠凳，三人嚇到即走。翌日改到西灣河文娛中心排隊，前面三名南亞漢又自稱有黑社會人士撐腰，扔走她們物品，結果又敗走。前日她們轉戰德福通利琴行，排頭位南亞女子即自稱有17個人，她們說：「我哋求助保安，佢哋嗌啲人出嚟。」最後三人由排第4變成排第18，十分無奈。<br>採訪、攝影：梁煥敏、張軍、林熊</p></body></html>