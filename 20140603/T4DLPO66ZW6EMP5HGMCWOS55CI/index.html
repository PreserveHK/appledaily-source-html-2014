<html><header><meta charset="utf-8"><title>鄧永鏘引見英國皇室成員嘉玲大爆莎拉勁減38磅</title></header><body><h1>鄧永鏘引見英國皇室成員<br>嘉玲大爆莎拉勁減38磅</h1><p>劉嘉玲與鄧永鏘成為生意拍檔，齊齊開鋪賣生活家居用品，關係越見密切，對方更不時介紹國際猛人如英國超模姬蒂摩絲（Kate Moss）給嘉玲認識。前晚鄧永鏘在其中環置地開設的中國菜餐廳China Tang，設宴招待他的多年皇室好友約克公爵夫人莎拉，一家人包括太太Lucy、胞妹鄧霓嫦、鄧霓儀、兒子鄧裕鏗等，嘉玲、廖創興家族成員廖堯城前妻梁煒及黃玲翠等人均為座上客。<br></p><p>「好開心識到佢」</p><p>眾人與莎拉晚宴到十時多，身穿黑色deep V長裙、金色刺繡短外套的嘉玲率先與鄧霓儀及鄧裕鏗離開，穿上黑色套裝的莎拉，身形清減了不少，她逐一與賓客錫面抱別，當中與鄧霓儀最為稔熟，不時肉緊抱抱，亦有同嘉玲密密斟，極度親民。現場所見，嘉玲亦十分融入鄧永鏘一家，離開時更接送鄧永鏘兩位妹妹。記者昨日致電嘉玲，她表示：「莎拉今次嚟香港度假，搵老友鄧生見面，鄧生特登介紹俾我識，我都係第一次見佢，佢好nice，佢同我講減肥，瘦咗38磅，身材好fit，好開心可以認識到佢。」<br>採訪、攝影：畢紹基、吳耀輝</p><p>【壹錘定音 . 李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk  </p></body></html>