<html><header><meta charset="utf-8"><title>隔牆有耳：騰訊街景攝入鏡　網民睇得到　長毛戰車殺入內地 - 李八方</title></header><body><h1>隔牆有耳：<br>騰訊街景攝入鏡　網民睇得到　<br>長毛戰車殺入內地 - 李八方</h1><p>六四前夕，海外異見人士莫講話要確實踏足內地，連喺內地互聯網出現嘅機會亦等同零。但多年來堅持平反六四、結束一黨專政嘅長毛，佢架戰車最近卻成功突破內地封鎖，長驅直入內地呢個禁足地，等全中國網民都搵到佢。</p><p>搵「常怡道」就見到
</p><p>事緣長毛嘅招牌戰車4月曾經中釘爆胎，去咗九龍灣常怡道一間車房補胎，全程10分鐘就搞掂走人。點知就喺呢短短10分鐘，一架「騰訊地圖」車輛突然駛過拍攝香港街景，作為內地地圖網站之用，將長毛架車拍咗入鏡。<br>八方據聞，當時長毛唔喺車上面，但係車上嘅「長毛梁國雄」、「權力為人民」口號就入晒鏡頭。雖然車身嗰句「倒行逆施，殊途同歸」口號貼紙影得有啲矇矇哋，但長毛嘅卡通肖像就一眼認得出，佢同架車總算突破內地河蟹。事實上中國網民只要喺「騰訊地圖」搜尋一吓常怡道呢個街景，就可以見識到長毛戰車嘅真身。<br>但八方有理由相信，呢篇報道出街後，「騰訊地圖」都會快快影過張相取代長毛戰車相，網民要睇相就要快手嘞！<br>網址： http://map.qq.com/#pano=37011013140405152735200&amp;heading=277&amp;pitch=11&amp;zoom=2 <br><br>李八方<br>mailto:pf_lee@appledaily.com</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>