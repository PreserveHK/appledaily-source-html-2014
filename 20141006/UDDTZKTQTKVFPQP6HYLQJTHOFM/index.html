<html><header><meta charset="utf-8"><title>禮貌沙展化解爭拗</title></header><body><h1>禮貌沙展化解爭拗</h1><p>【本報訊】「麻煩你哋散開少少，我哋警察係嚟維持秩序嘅」。由於旺角集會現場不時有衝突場面發生，一名身材健碩的沙展（警長）與同袍一起要求在場的反佔中人士散開，沙展十分有禮貌，好聲好氣地勸反佔中人士退開，成功化解爭拗，防止再起衝突。昨晨10時許，當時旺角集會現場一批佔中人士正與一批反佔中人士對峙，劍拔弩張之際，幾名警員接報而至，其中帶隊的沙展勸各人散開：「10秒鐘，大家少一句，唔好圍住。」有反佔中人士見沙展即和應道：「好，畀面沙展！」有人拍手讚好，沙展稱：「唔好拍手，如果支持我哋嘅，大家散開少少。」一名反佔中人士與沙展握手後，一場爭拗得以化解。數分鐘後，散開不久的反佔中人士又再圍聚，沙展見狀亦無可奈何，只好再度要求散開，現場群眾又聚又散場面持續一段時間。  </p></body></html>