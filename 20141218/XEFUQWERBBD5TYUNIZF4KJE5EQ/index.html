<html><header><meta charset="utf-8"><title>體壇拾趣：紀嘉文再戰渣馬慶生</title></header><body><h1>體壇拾趣：紀嘉文再戰渣馬慶生</h1><p>I will be back！正係因傷闊別兩年後，下月25日重回渣打馬拉松懷抱嘅紀嘉文心聲。當日咁啱佢31歲生日，佢話期望跑到1小時11分內，爭取半馬總排名頭3位，而生日願望梗係新一年無傷無痛。佢噚日以星級跑手身份出席寶馬iTeam記者會（圖），依舊談笑風生，但原來對上兩屆渣馬都因腳傷無法參加，對上半年都冇比過賽，啱啱喺周日嘅15公里賽「復出」，仲笑自己跑輸畀秘婚女主角姚潔貞：「真係幾瘀，連潔貞都跑唔過，𠵱家傷好咗8成，又未試過自己生日比賽，相信會跑得醒神啲。」順帶一提，阿紀係香港半馬紀錄保持者（1小時06分39秒），下周日會先去台北跑半馬，當係渣馬熱身。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>