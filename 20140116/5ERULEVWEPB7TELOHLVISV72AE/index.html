<html><header><meta charset="utf-8"><title>隔牆有耳：「白宮發言人」扁嘴登場 - 李八方</title></header><body><h1>隔牆有耳：<br>「白宮發言人」扁嘴登場 - 李八方</h1><p>梁振英公佈完施政報告後，隨即召開記招回應傳媒提問。而主持記招嘅就係自比「白宮發言人」嘅新任新聞統籌專員（IC）馮煒光，佢負責安排傳媒發問次序。本來共45分鐘嘅記招，狼振英一開波卻「揼波鐘」，一反喺會後先拎住施政報告影相嘅傳統，講完開場白就主動擺pose畀攝記影相，咁就用咗10幾分鐘，令記者會實質上剩番半個鐘。新IC唔知老點定亂點，TVB、港台同鳳凰衞視分別有兩位記者獲發問機會，搞到好多行家即時抗議，IC卻一副難為情嘅樣子，不停扁嘴示意唔係有心咁；佢宣佈散會時，記者群起反抗話未夠鐘，狼英聽到即刻主動加時息風波。<br>馮煒光喺記招前同記者吹水，自爆當日狼振英係直接打電話招攬佢；佢仲自謙唔多識講嘢，三個字定四個字都未搞得掂。</p></body></html>