<html><header><meta charset="utf-8"><title>傑仔學而十指緊扣</title></header><body><h1>傑仔學而十指緊扣</h1><p>草蜢在紅館舉行的演唱會前晚上演第三場，鄺美雲、林德信等捧場。趙學而和杜德偉擔任嘉賓。蔡一智以「HiFi天后」介紹學而出場後，再說：「當年我做學而唱片監製，因為睇中佢首《尋開心》，諗住借啲意將首歌據為己有。」二人有說有笑，站在身後的傑仔醋意大發說：「你望住阿智得啦！」學而立即上前擁抱安撫，之後與傑仔十指緊扣合唱《愛一次便夠》，傑仔更從後攬住學而唱歌。</p><p>杜德偉與草蜢鬥舞，傑仔笑說：「你哋睇吓，我哋幾十歲都跳得咁勁，你哋唔好淨係坐喺度食，要起身跳！」結束前，草蜢表示要將演唱會送給已故恩師梅艷芳，感謝她的教導和支持。<br>撰文：麥萍萍</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>