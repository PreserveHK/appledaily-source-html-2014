<html><header><meta charset="utf-8"><title>冬叔思浩醒貼士搶買一億六合彩</title></header><body><h1>冬叔思浩醒貼士<br>搶買一億六合彩</h1><p>【今晚9:30pm攪珠】一人有一億夢想！繼2011年和2012後，今晚六合彩獎金再度高達一億，令全城瘋狂。本報特別請來六合彩之父夏春秋和六合彩之子蔡國威率先攪出心水號碼，而曾中過四次六合彩二獎的梁思浩亦提供中獎秘訣，加上黃美棋、謝安琪兩位高登女神的心水，再配堪輿學家李丞責、麥玲玲的全方位投注攻略，希望大家應驗投注站櫃檯姐姐所講：贏多啲！</p><p>現年82歲的夏春秋（冬叔）主持六合彩18載，被喻為六合彩之父，昨日他與「六合彩之子」蔡國威為本報擔任特約主持，在香港仔華富邨投注站外舉行爆笑攪珠儀式。據講今日投注旺區是南區，而投注站外有工程，風水上會有利投注者，剛巧昨日華富邨投注站外進行工程，加上六合彩父子雙劍合璧，希望能為大家帶來幸運。昨日冬叔即場攪出2、11、22、26、30、38和特別號碼17，威仔則在旁擔任助手，吸引街坊圍觀，更有心急嬸嬸衝前搶先抄下號碼，場面熱鬧搞笑。</p><p>生活化報道創先河</p><p>對於有傳亞視將被終止直播六合彩攪珠結果，冬叔說：「如果真係都幾遺憾，雖然六合彩歷史39年以來，當中有幾年係畀咗隔籬台播，不過咁長嘅感情冇咗，都幾可惜。」他自言沒有橫財運，多年來買六合彩也未曾中獎，但仍會湊熱鬧買電腦彩票。雖未曾中獎，不過冬叔卻創先河，以生活化方式為一眾市民報道攪珠結果，他說：「心得你話冇又假，你話有又唔係真。不過彩數呢樣嘢好得意，大家諗得偏偏邪邪，可能就有機會。」其中一次攪珠機故障，令冬叔記憶猶新：「嗰次機器壞咗，就要請監察嘅嘉賓用一部古董攪珠機用手攪，工作人員睇到乜嘢號碼跑嚟話我知，我再報出嚟，真係幾特別。」</p><p>威仔撐亞視繼續播</p><p>冬叔又指每有大彩池都想客串主持攪珠增加氣氛，他說：「我有同公司建議過，可以號召吓大家買飛，又可以增加氣氛，𠵱家似報道式，唔似我當時好生活化傾偈咁講出嚟。」而剛獲亞視續約的威仔，當年首次主持就是與冬叔合作，他又認為公司被抽起六合彩直播可能性極低，曾中過3、4獎的他說：「我自己期期都買，不過就唔敢記住彩票啲號碼，驚直播開心到嗌出嚟。」<br>採訪：譚倩宜、藍文浩<br>攝影：陳慧安</p><p>冬叔攪出號碼</p><p>2、11、22、26、30、38　特別號碼17</p></body></html>