<html><header><meta charset="utf-8"><title>保釣成員赴京上訪遭扣查</title></header><body><h1>保釣成員赴京上訪遭扣查</h1><p>【本報訊】保釣行動委員會兩名成員古桂耀及麥國風，昨趁兩會開鑼前到北京，準備今天約見人大信訪部及教育部，要求將釣魚島問題列入學校課程，並設立「釣魚列島歷史館」，讓民眾更了解史實，但兩人甫落機便被公安帶入房間問話個多小時，其後兩人表明不會到天安門廣場抗議才放行。<br>古桂耀及麥國風昨午抵達北京機場後，隨即被公安人員跟蹤，麥國風向本報指，「我特登入去廁所屙尿，諗住試吓係咪跟住我哋，點知佢哋真係跟住嚟，睇住人去小便」。其後兩人在入境櫃位過關時，櫃位亮起紅燈，隨即有公安人員將他們帶到一間房問話。</p><p>促釣魚台史實列入課程</p><p>麥國風稱：「佢哋最初唔肯講嘢，一路靜默，問佢係咪要扣留我又支吾以對，我嬲到拍枱話：『你哋唔歡迎我，有權唔畀我入嚟，我走囉』。」他指公安其後稱，不喜歡兩人說廣東話而非普通話，「佢哋話聽唔明」，麥引述公安指，「佢哋話我哋要嚟北京，佢哋完全知，但想了解吓我哋係咪會天安門示威？」<br>麥國風回應不會後終獲放行，「但公安人員都陪住我哋去攞行李，摷晒我哋啲嘢出嚟逐樣檢視」。最終兩人順利回到酒店。麥稱今日會按原定行程到信訪部等部門表達意見，他強調，日本已將錯誤的史料寫入教科書，相反中國卻未有將有關史實列入課程，擔心中國新生代不了解釣魚島事件真相，希望有關建議納入兩會議程。</p></body></html>