<html><header><meta charset="utf-8"><title>睇通世盃：過足癮輸　定悶悶哋贏 - 仙道彬</title></header><body><h1>睇通世盃：過足癮輸　定悶悶哋贏 - 仙道彬</h1><p>世盃16強剛完，又傳來打假之聲，喀麥隆足協直指有多達7名球員有嫌疑，想不到上屆南非主辦世盃算是有板有眼，今屆幾支非洲隊即成了藏污納垢之地。</p><p>超霸鷹第2球好假
</p><p>難怪網民都讚阿爾及利亞可以抬頭離場，因為他們打足120分鐘，僅僅不敵歐洲強豪之首德國，幾次突擊更幾乎刺入日耳曼心臟，比伊朗對阿根廷一仗更似能扳倒巨人。反觀頭場的尼日利亞，頭70分鐘還好地地，最後不知是體力不繼，還是收到柯打，開始急轉直下，被保羅普巴頂入的一球尚算正常，最後所失那球，先有奧丹維治可以讓皮球出界，卻又踢出底線，之後尤保和安耶馬又撞埋一碟擺老烏，令上盤客笑逐顏開。上文提過的喀麥隆和加納亦不乏疑點，加上獎金風波，實在難睇。<br>亞非球隊悉數出局，歐美球隊再次正面對決，未計周二戰果，剛好是3對3。巧合是幾支強隊如巴西、德國、及荷蘭的晉級過程都未見說服力，巴西要射12碼，德國踢到加時，荷蘭是在法定時間逆轉勝墨西哥，但過程不無運氣，洛賓更有插水之嫌。<br>足球從來不只講實力，一場過的比賽更易爆出冷門賽果，所以強隊踢來保守謹慎，無可厚非。德國中堅梅迪薩卡賽後鬧爆批評的記者，問他們到底想球隊在世界盃取得成功？抑或大踢漂亮足球卻遭淘汰出局？令我想起《賭俠1999》的金句：「你想過足癮輸，定悶悶哋贏呀？」不止強隊，賭波客也宜存記。<br>仙道彬</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>