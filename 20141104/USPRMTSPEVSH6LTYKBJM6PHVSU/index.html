<html><header><meta charset="utf-8"><title>泛民有保留　公投勢難產</title></header><body><h1>泛民有保留　公投勢難產</h1><p>【雨傘革命　第38天】<br>【本報訊】雙學力倡泛民議員辭職引發公投，讓全民就政改進行議決。據了解，雙學、泛民等五方平台前晚開會時，泛民政黨表明關鍵在於公投結果是否綑綁議員投票意向；泛民昨再開「飯盒會」討論，對是否「去馬」雖未有最後共識，但傾向保留，認為泛民早已表態否決人大框架下的政改方案，認為選舉沒必勝把握，毋須行此險着，辭職公投料胎死腹中。<br>記者：陳雪玲　姚國雄</p><p>飯盒會昨討論辭職公投的可行性，召集人梁家傑會後稱，討論不會曠日持久，泛民將於短時間內就公投與否作一個表述。公民黨毛孟靜則強調，討論不等於醞釀，她稱未聽聞泛民正在「醞釀」此事，直言不是講得多就成事實：「同意（公投）嘅人變得有期望，結果唔出現（公投）會令人失望，玩嘢咁，反對嘅人就越聽越嬲……我哋日日討論中，會盡快有結論。」</p><p>未必勝券在握
</p><p>據了解，昨日會上雖未有共識，但各黨傾向不參與公投。有泛民議員直言：「之前有衝動做係因為同退場有關，但𠵱家就算學界肯掛鈎，佔領者都唔會走，同佢講公民提名有得傾都未必會走，咁點解唔積極諗：點將個運動帶落社區？（公投）唔係唯一方法。正正經經落去同人講，開100個街站，效果唔會差過公投。」<br>飯盒會將在明天再開會討論公投，希望本周內有決定。多名泛民議員昨私下稱對公投有保留，有指技術上，五區辭職等同「半年（議會真空期）俾建制㩒住打，冇咁蠢，冇理由接受」；另一議員說必須留意，若要以「超級區議員」引發公投，最終泛民參選人，到底是否勝券在握？「好似選就會贏，事實唔係咁，2012年出三個（泛民）係涂謹申、馮檢基、何俊仁，（他們在）政界打滾超過20年，個個重量級」，但辭職後若要由知名度稍遜者出戰，一旦輸了，泛民難道要「袋住先」﹖<br>民主黨、公民黨及工黨的議員昨均表明對辭職公投實際操作有疑慮。工黨主席李卓人指，若辭五區，建制派或於立法會「空窗期」偷襲；辭「超級」則傳統功能組別選民未能投票；公民黨黨魁梁家傑估計補選在議員辭職後四至六個月展開、即明年3月中至5月中舉行，如果補選在5月進行，政府4月初提交政改方案予立法會表決，則要思考變相公投的效果會否受影響。<br>本身是超級區議員的民主黨何俊仁重申：「如果一個議席可以對運動產生到作用，我唔抗拒辭職，但今次分歧真係好大。」</p></body></html>