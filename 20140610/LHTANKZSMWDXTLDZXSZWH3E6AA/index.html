<html><header><meta charset="utf-8"><title>隔牆有耳：抨暴動橫額被消失 - 李八方</title></header><body><h1>隔牆有耳：抨暴動橫額被消失 - 李八方</h1><p>左派組織用歪理反佔中，已到忘我境界。咁就要提吓佢哋，曾經做過比佔中更激烈更殘忍嘅違法行動，咪係發動67暴動囉。新民主同盟大埔區議員任啟邦同關永業，個幾星期前整咗兩對大橫額，每對一幅寫「若佔領中環違法」、另一幅則寫「六七暴動，遍地菠蘿又是甚麼？」喺上月30日，掛喺新興花園同怡雅苑外。任啟邦話，上周四收到報告，兩處寫有「六七暴動」嗰幅都唔見咗，上周五補上新嘅，點知噚日朝又唔見埋，唔想只擺「若佔領中環違法」個幅而令人誤會佢哋反佔中，惟有急急整兩塊新嘅掛上去，加送「燒車殺人」四字，等多啲人知道左派暴行。佢話費事報警，明知查唔到，邊啲人咁怕自己臭史再俾人提起？大家心照啦。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>