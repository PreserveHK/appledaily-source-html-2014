<html><header><meta charset="utf-8"><title>我主場：民主小女神籲實體投票周澄：政治同每人都關事</title></header><body><h1>我主場：民主小女神籲實體投票<br>周澄：政治同每人都關事</h1><p>有人話「我討厭政治」，道理有如不喜歡返工，最後工還是要返，躲不過。與其逃避扮無知，不如學曾被稱為「民主小女神」、金像編劇岸西的女兒周澄結結實實站出來，明天公投最後一日，以民意向假普選說「不」。實體投票總好過「被代表」，最新投票數已超過74萬，周澄的理由很簡單「中資的資料庫太強大，你唔知佢幾時用咗你嘅資料」，到時周澄一家會以身作則實體投票，以被中央指「不合法」的選票，向建制派的A、B餐說不。<br>撰文：何永寧</p><p>先說前文，2010年名編劇兼導演岸西二女兒、現年27歲的周澄（Crystal），出戰立法會議員補選為五區公投出力，因而獲得少女版「民主女神」的稱號。相對有藝人聲言討厭政治，Crystal卻前仆後繼，形成一種強烈對比。早前周澄接受訪問時解釋「政治」其實關係到每一人，要避都是自欺欺人，她說：「你以為好多嘢同政治唔關事，唔投票嘞，當有一日你去到百佳、惠康，點解你見到啲嘢貴晒嘅，呢啲關乎民生、樓價同通脹，唔係自然嘅事嚟，政府通通可以做到嘢，個議會唔出聲，最後變咗啲人想點就點，所以政治同每一個人都關事，社會運動亦都係咁。」<br>明日公投最後一日，已經在網上投票的Crystal決定實體到票站投票，她的理由很簡單，就是因為中資機構太強大，已經到無孔不入的地步：「呢個係關鍵時刻，到底你要假普選定想推倒重來，或者食建制派嘅A、B餐？香港已經冇彎轉，今次唔表態唔發聲，你冇下一次機會。我覺得有心投票嘅市民，可以嘅話應該實體到票站投，因為中資嘅data base（資料庫）太強大，你去工聯會參加太極班、讀烹飪，佢已經有晒你嘅資料，啲資料點用冇人知，所以穩陣一定要去實投，因為實投之後你網上嘅投票會自動取消。」她覺得今次多了人投票要拜內地發表一國兩制的《白皮書》有關：「好多人都覺得俾人逼到埋牆角，最後公投結果係點要到時至知，不過去投票就一定冇錯。」她認為當投票有一定民意基礎時，建制派亦不能置若罔聞。</p><p>明天全家投票表態</p><p>8964，Crystal三歲就由母親岸西抱着上街參加遊行，到五區公投岸西輕描淡寫一句「只是擔心女兒太夜返」，Crystal表示家人一直都支持自己，她說：「29號最後一日我哋會一家人去實體投，用選票表態。」她笑言有幫母親執導的電影、劇集客串，不過很多時都被剪走，她說：「之前媽咪拍《親密》，有場講林嘉欣喺茶餐廳見面，我幫手扮茶客攝番啲空位，最後媽咪剪咗。最新一輯《獅子山下》又有幫媽咪手，今次就好似有得出鏡。」<br>周澄目前為立法會議員梁繼昌擔任助理，到今年9月她會到英國修讀一年能源及氣候政策，同樣跟民生及政府有直接關係，她解釋：「因為覺得氣候變化同全球經濟政治都息息相關。希望我走之前公投同佔中都會有一個定案。」</p><p>【我撐公投】網頁: <br> http://622popvote.appledaily.com  </p></body></html>