<html><header><meta charset="utf-8"><title>【壹週刊】鐵木做主打　4,000呎最Raw辦公室</title></header><body><h1>【壹週刊】鐵木做主打　4,000呎最Raw辦公室</h1><p>【壹週刊】做生意嘅謝太，由細office換大office，佢把心一橫騰出空間變成私人畫廊，讓原本平凡死板嘅office，變得新潮。<br>謝太講明辦公室設計要raw，要突出佢嘅皮革，設計師使用鐵、木為主打以加上謝太喺歐洲買嘅金屬大擺設，營造不一樣的返工地方。<br>四千呎嘅辦公室處處掛上唔同掛畫做裝飾，而謝太房間就有天花毛毛吊燈，french window圖案牆紙，以及西班牙女郎公仔，令謝太嘅工作室變得女性化。至於謝生房間，布置全是中式物件，與半唐番嘅謝太各有所愛。<br>會議室設計簡潔，法國訂造嘅工作枱，與有褪色嘅仿木纖維地板非常夾，放了明式衣架感覺都幾潮，右邊則放了公司出口嘅皮革，唔講仲以為係裝飾之一。<br>如此不一樣嘅辦公室，做起嘢上嚟都落力啲。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>