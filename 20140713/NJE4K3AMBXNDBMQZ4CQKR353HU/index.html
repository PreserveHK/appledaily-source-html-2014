<html><header><meta charset="utf-8"><title>的士生意跌30%　司機提早收工睇波</title></header><body><h1>的士生意跌30%　<br>司機提早收工睇波</h1><p>【本報訊】今屆世界盃因多場比賽在本港凌晨4時舉行，少了人出街看比賽，的士業指生意比上屆世界盃少三成。但由於球迷留在家中通宵看球賽，通常準備大量零食消夜，刺激零食店生意增加一成。<br></p><p>零食銷售升一成
</p><p>的士司機權益會會長陳裕南表示，與上屆世界盃比較，今屆市道明顯較差，主要受比賽時間影響，上屆比賽本港凌晨2時開波，不少球迷仍會到夜店睇波，4時完場便搭的士回家睡覺，所以的士多了不少長途客生意。今屆凌晨4時開波，完場已天亮，加上有幾場免費電視台轉播，令大部份人寧願留在家中觀看球賽，不會出街。陳裕南說，過去兩星期夜更市道水盡鵝飛，生意額比上屆少三成。司機生意淡薄，試過凌晨4時後只得數十元生意，有司機索性停工和行家一起看球賽，有人則索性提早收工，以免在路上兜生意白白浪費燃料費。<br>的士小巴權益關注大聯盟主席黎鉻洪表示，世界盃期間市道較差，只有酒吧區還有客。但其實部份司機本身亦有睇波及賭波習慣，所以無論生意好壞都寧願停工看球賽。<br>阿信屋老闆林偉駿指出，已指示各分店前線員工這兩天趁決賽最後衝刺全力催谷薯片等零食。近幾個月受經濟影響，生意原本停滯不前，但世界盃賽事刺激營業額上升了一成。他說阿信屋貨品酒類較少，否則生意額升幅應該可以更高。</p></body></html>