<html><header><meta charset="utf-8"><title>網事力場：趙文卓幫囝囝剃頭</title></header><body><h1>網事力場：趙文卓幫囝囝剃頭</h1><p>練武之人，原來連剪頭髮都唔同過人，好打得嘅趙文卓，喺微博度貼咗張相，係佢幫阿仔剪頭髮嘅相，佢企喺浴缸邊緣，彎晒腰，一手揸鏟，另一手就㩒住阿仔個頭，跟住趙文卓留言話：「每次給子龍剃頭都是一個挑戰！必須要快、準、穩；跟打了一套拳似的，渾身是汗！」</p></body></html>