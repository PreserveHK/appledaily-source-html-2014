<html><header><meta charset="utf-8"><title>Gaile單身玩黑喱士性感</title></header><body><h1>Gaile單身玩黑喱士性感</h1><p>樂基兒(Gaile)、周汶錡（Kathy）前晚黑白配現身中環ifc，出席手機品牌Vertu派對活動，二人大談手機經。Gaile透露平時帶三部手機傍身：「因為唔同電話去到唔同國家，接收都有唔同。自己唔算鍾意玩手機的人，同朋友一齊都好少玩手機。」Gaile與外籍男友Denim分手後刪除instagram，問到她點同朋友溝通：「不嬲都唔係好玩社交網絡，自己唔係好鍾意將自己啲相放上去，搵我可以電郵同WhatsApp我。」另外，Kathy則透露少同丈夫講電話，亦不會奪命追魂call：「同老公主要係message及send相，如果直接打畀我，就好大件事，因為日日都見住，佢打畀我都係唔記得啲嘢擺係邊。」<br>採訪：文國駿<br>攝影：陳志嵐</p></body></html>