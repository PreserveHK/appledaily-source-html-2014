<html><header><meta charset="utf-8"><title>密友張耀揚監場傑仔攬啜容祖兒</title></header><body><h1>密友張耀揚監場<br>傑仔攬啜容祖兒</h1><p>草蜢一連六場演唱會前晚在紅館圓滿結束，張智霖、林海峰、彭羚、周柏豪及關心妍等捧場。容祖兒與鄭伊健擔任表演嘉賓，而跟蔡一傑曾傳斷背緋聞的張耀揚不避嫌捧場，蔡一傑與祖兒合唱《愛一次便夠》時，祖兒背後的耳機突鬆掉，傑仔幫祖兒整理後，即順勢從後攬着她，再扮深情對望，唱完更咀嘴。</p><p>兒時勁冧蘇志威
</p><p>傑仔騷後揚言不擔心會激嬲師兄劉浩龍，他笑說：「我同祖兒係friend kiss，唔係French kiss，唱歌時佢望住我，我又望住佢，我冇劉浩龍咁大隻咁圓潤，總之嗰刻係感覺到。」<br>阿智在台上讚祖兒是乖女，不過祖兒卻自爆小時只喜歡蘇志威（阿細），她說：「細個發夢都見到佢，之前拉闊同阿細合唱《望星》，可以話係夢想成真。」鄭伊健以壓軸嘉賓現身，與草蜢攬抱360度轉身影大合照，而伊健嫂蒙嘉慧坐在嘉賓席睇老公唱歌，表現興奮。<br></p><p>張耀榮妻子避席
</p><p>完騷後，草蜢出席慶功宴，表示感激黎瑞恩、陳慧琳、謝安琪和張智霖等多位好友擔任表演嘉賓。對於勇敢面對單親媽媽生活的黎瑞恩（小恩子），草蜢採取保護好友政策，封嘴不肯評論事件，身為小恩子好姊妹劉小慧老公的蘇志威說：「知都唔話畀你哋知。」<br>此外，張耀榮二房女兒張麗芳的丈夫鄧偉業入稟高院，要求將外父創辦的耀榮娛樂清盤，案件將於8月13日開審。耀榮娛樂有份主辦草蜢演唱會，張麗芳日前接受訪問時強調，這次是商業糾紛，而非家事，目的為取回投資本金，並非爭爸爸家產。而前日張耀榮大太太羅桂珠在草蜢開騷前拜神曾現身，之後再沒出現，草蜢經理人林珊珊謂大太太早已表明有事在身，不能出席。<br>採訪：盧妹<br>攝影：沈健程</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>