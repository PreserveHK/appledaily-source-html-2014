<html><header><meta charset="utf-8"><title>JM米蘭掃貨頻撲睇騷</title></header><body><h1>JM米蘭掃貨頻撲睇騷</h1><p>【米蘭直擊】文詠珊（Janice Man）昨日現身米蘭，分別出席Max Mara與Fendi時裝騷，JM今次將會旋風式於時裝周亮相，她透露出發時遇上不少阻滯，JM說：「我每日都會睇兩場騷，騷與騷之間會返酒店換衫，都幾頻撲。今次嚟都幾險，原本搭法航遇上罷工，之後轉搭英航，上機時又遇上颱風，都怕上唔到機。」JM更笑言已帶定吉篋到米蘭瘋狂shopping。談到近況，JM透露早前到京都為許志安拍攝MV，她說：「我着住和服喺京都行嚟行去，好得意。」而她最近亦因接拍了內地劇集要惡補普通話，問她是否收廉價酬勞？她說：「當吸收經驗，都係好價。」<br>採訪：梁錦雯<br>攝影：葉君海</p></body></html>