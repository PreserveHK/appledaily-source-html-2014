<html><header><meta charset="utf-8"><title>秋生買書有人陪</title></header><body><h1>秋生買書有人陪</h1><p>【銅鑼灣】黃秋生成日叫人睇多啲書，早幾日就見到佢同助手現身銅鑼灣希慎廣場，搭扶手電梯去誠品買書，途中見佢不停講電話，不過一入到書店就好專心搵書睇，見佢乜類型嘅書都望吓，睇佢左掃右掃，望啱就拎上手再認真睇，佢個助手都有陪埋揀書，兩個仲有傾下書經。雖然書店當時都有好多顧客，不過大家都好專心，所以秋生可以唔受騷擾打書釘，揀咗一輪最後佢就買咗本書走人。<br>採訪、攝影：吳耀輝</p></body></html>