<html><header><meta charset="utf-8"><title>港台盛女齊騷身材　阿Sa自爆患「重病」</title></header><body><h1>港台盛女齊騷身材　阿Sa自爆患「重病」</h1><p>香港嘅氣溫噚日跌至9度，不過就有人仍然喺微博度大派冰淇淋喎！<br><br>就嚟48歲嘅香港代表陳雅倫，雖然2月16號先生日，不過李麗珍等成班好朋友就已經提早喺澳門幫佢搞咗生日P嘞！壽星女悉心打扮，仲狂騷Ｗ胸添！<br><br>至於台灣代表、啱啱過咗38歲生日嘅林心如，就喺微博晒長腿兼露香肩，見佢個樣咁「梳乎」，睇嚟佢個生日假仲未放完喎！咁心如就記得要小心，唔好好似阿Sa咁喇！事關佢新年同男友Ｗilliam度完假後就病咗！阿Sa喺微博話：「我患了重病！經醫生診斷後確認了我患上『放假後失落症』症狀是：四支乏力、大腦與身體不協調、眼皮沉重、抑鬱、不想工作等..醫生建議：可以的話⋯要再放假！！」短短假期似乎真係唔夠喉喎！</p></body></html>