<html><header><meta charset="utf-8"><title>【出更實錄】笑容甜美殺死人Sarah情傾阿澤</title></header><body><h1>【出更實錄】笑容甜美殺死人<br>Sarah情傾阿澤</h1><p>能夠喺過百名參加者中脫穎而出，《動主播召喚2014》嘅10強參賽者個個都有獨到嘅人殺手鐧！而5號Sarah（余彩瑜）就憑佢甜到漏嘅笑容，順利完成咗佢嘅動主播出更喇！<br><br>師姐動主播Jasmine對Sarah讚口不絕，認為佢夠勤力，出更前做足功課，令佢訪問輪椅劍擊教練曹萍嘅時候，問到精準嘅問題！而試玩「仁川亞殘運」體驗館嗰陣，Sarah都出盡力，雖然佢無咩運動細胞，令佢打中師姐又打中攝影師，但佢一出甜笑殺手鐧，噢！所有人都溶化了。<br><br>笑容sweet係Sarah嘅優點，至於缺點呢？Sarah自認轉數唔夠快！佢話如果有機會畀佢跟到出名多計嘅杜汶澤學嘢就好喇，仲即刻嗲爆Jasmine添！想知佢可唔可以憑笑容殺入決賽？有無機會俾佢見到阿澤？記得follow《動主播出更》系列喇！<br><br>【動主播召喚2014】網址： http://anchor2014.appledaily.com </p></body></html>