<html><header><meta charset="utf-8"><title>立會議案投票　不撐言論自由建制派忽然走出來抽水</title></header><body><h1>立會議案投票　不撐言論自由<br>建制派忽然走出來抽水</h1><p>【反暴力遊行】<br>【本報訊】「捍衞編輯自主」、「以特權法查電視發牌風波」等與新聞或言論自由有關的立法會動議，他們不是缺席、棄權就是反對。諷刺的是民建聯鍾樹根、蔣麗芸、經民聯梁美芬等對新聞自由「有破壞、無建設」的建制派議員，昨卻現身撐新聞自由的「反暴力、緝真兇」大遊行。<br>記者：姚國雄　陳凱迎　彭美芳</p><p>記協昨日的默站、集會和遊行，建制派議員包括蔣麗芸、鍾樹根、梁美芬、自由黨鍾國斌、工聯會麥美娟也有現身。他們五人和所屬的政團，以往在多個捍衞新聞自由的議案並沒投票支持，更甚是反對，令部份議案遭否決。<br>蔣麗芸被問到為何昔日民建聯在新聞自由議案投反對票，今日卻出席爭取新聞自由的遊行，她回應時顯得結結巴巴：「哦唔係，有關新聞自由，我哋唔係話投反對票，而係有關措詞，我哋……有啲嘢我哋係唔同意，或者係……即係唔同意佢（議案）嘅講法，但由始至終，民建聯支持新聞自由、言論自由。」今年1月的捍衞編輯自主動議，民建聯反對，鍾樹根投了反對票，蔣麗芸投票時缺席。<br></p><p>蔣麗芸指記協橫額「太暴力」
</p><p>蔣又批評記協以「They can't kill us all」做大橫額「太暴力」：「呢句唔好，我唔鍾意，好似講到『你有本事就殺我，你殺唔晒我㗎！」我覺得唔好咁，香港係一個和平社會。反暴力已經好足夠。」若《明報》將來若遇到國家領導人的醜聞，是否繼續報道？蔣想了幾秒說：「咁我覺得假如係事實嘅話，當然要報道，最終由報紙編輯自己決定。」<br></p><p>曾任記者的梁美芬2009年曾對捍衞新聞自由動議投棄權票、2011年就類似的動議投反對票、今年1月就捍衞編輯自主動議再投棄權票。她昨指出席默站是反對暴力行為，必須清楚表達，公眾認為劉遇襲與《明報》有關也屬合理，但原因要待警方調查。自由黨鍾國斌在今年的捍衞編輯自主動議投票時缺席，但該黨支持有關動議，不過，自由黨過去曾兩度反對捍衞新聞自由的動議。他認為今次事件大是大非，不分左中右，他指，立會稍後將辯論譴責兇徒斬傷劉進圖事件議案，自由黨會考慮提出支持新聞自由的修訂案。<br>另一出席遊行的工聯會議員麥美娟，曾反對以特權法查港視發牌風波。她指，近日連串針對傳媒的事件，令人覺得香港傳媒工作越來越困難，又稱若說劉進圖被斬與新聞自由無關，「冇乜人會信」。<br>在年初提出「捍衞編輯自主」議案的梁家傑希望，建制派日後身體力行，言行一致。此外，身在北京的全國人大代表、保安局前局長李少光表示與劉進圖相熟，對他遇襲感到憤怒，並且予以譴責。</p><p>名人有話說</p><p>歌手  黃耀明（左）<br>「大家都擔心警方破唔破到案，冇人想香港變成恐怖同暴力城市。」<br>歌手  何韻詩（右）<br>「𠵱家有人被斬，已經係大是大非，唔能夠再沉默，要為此抗爭。」</p><p>藝人  鄧萃雯<br>「自己不斷疑惑，點解香港會搞成咁，覺得再唔出嚟可能冇得再出聲。」</p><p>藝人  泰迪羅賓<br>「呢件事係大是大非，應該要表態，新聞自由同言論係最重要，直接影響香港嘅核心價值，今次事件係對香港市民一個警號！」</p><p>導演  張堅庭<br>「劉進圖六刀對佢嚟講係好大嘅傷害，對香港人嚟講係個警醒，我好多朋友都有11年冇出嚟遊行，今次出嚟因為覺得（問題）都幾嚴峻！」</p><p>威普諮詢前亞洲區總監  伍珮瑩<br>「大家見到劉進圖先生咁樣俾人傷害，所有香港人今次都應該企出嚟，支持佢同埋佢屋企人。香港咁安全嘅地方，唔應該容忍呢啲暴力事件。」</p><p>財政司司長政治助理  羅永聰<br>曾在《明報》任採訪主任的羅永聰指財政司司長曾俊華知悉他會上街。他指：「劉進圖過去係我上司，今次出嚟遊行係為咗聲援昔日嘅上司。」</p><p>前全國政協  劉夢熊<br>「呢六刀斬喺佢身上，實際上斬喺自由嘅核心價值，每一個香港人個心都捱咗呢六刀。」</p><p>報業公會副主席  盧永雄<br>「佢哋係想用暴力令我哋新聞界懼怕，但我哋今日咁多人企出嚟，唔同新聞業界團體都上街，正好證明我哋唔會怕。」</p></body></html>