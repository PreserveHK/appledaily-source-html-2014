<html><header><meta charset="utf-8"><title>女球迷懶人包：狂牛王子與班長 - 陳婉婷</title></header><body><h1>女球迷懶人包：狂牛王子與班長 - 陳婉婷</h1><p>今日係Happy Friday，睇波梗係唔好俾佢停。今晚凌晨3點有B組嘅西班牙大戰荷蘭，狂牛勇士當然希望可以再次衝擊世盃，大家對於呢支爭取衞冕嘅西班牙又有冇信心呢？<br>要數靚仔，梗係唔可以漏咗被稱為型英帥靚正嘅王子費蘭度托利斯，各位女球迷平時唔睇波應該都識佢。雖然王子近年受傷患影響發揮，不過行出球場依然神采飛揚。<br>如果大家睇厭咗王子，不妨睇吓全隊最年輕嘅中場17號佐治高基。佢冇金髮藍眼睛，但有嘅係清爽短髮，樣子端正有班長感覺，充滿陽光男孩氣息，去季帶領馬體會贏得西甲冠軍，且看他首登世盃表現是否同樣出色。</p><p>咩叫炒飛機？</p><p>早前熱身賽中，王子費托單刀竟然射上9樓咁高，球場上稱為「炒飛機」，意指射門遠高於目標，希望喺世盃唔會再重蹈覆轍。<br><br>陳婉婷<br>太陽飛馬助教</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>