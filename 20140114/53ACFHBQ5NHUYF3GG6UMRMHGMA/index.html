<html><header><meta charset="utf-8"><title>伊健搞到娜姐黑面</title></header><body><h1>伊健搞到娜姐黑面</h1><p>【政府大球場】鄭伊健同周秀娜喺鄭丹瑞套微電影扮情侶，日前佢哋喺政府大球場開工，劇情講伊健同娜姐過馬路，不過伊健行得好快唔理娜姐，搞到娜姐面黑黑。雖然場戲好簡單，不過都拍咗幾次，最後導演終於滿意收貨，仲放攝製隊食下午茶㖭。記者以為伊健會萬歲，不過佢就冇表示囉，鏡頭外伊健同娜姐亦冇乜交流，始終身為人夫嘅伊健，點都要避忌啲嘅。<br>採訪、攝影：徐錦池、畢紹基</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>