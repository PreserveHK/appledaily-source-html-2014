<html><header><meta charset="utf-8"><title>曾淵滄：首重供唔供得起
</title></header><body><h1>曾淵滄：首重供唔供得起<br>
</h1><p>【專家意見】<br>供得起，買樓自住無問題，正正是近期入市買家的取態，不少網民都變身樓市專家，網上大談樓價不跌之謎，主因供不應求、加息有排未殺埋身，叫睇淡樓市的市民繼續葡萄。然而睇到沙田中心賣到萬五蚊一呎，網民嘩嘩聲之外，也不禁講一句：「傻的嗎？」大學教授曾淵滄表示：「每人買樓都有他的理由！」<br>曾教授指，「有人急住買樓，又拎唔到好大嚿錢，咪惟有買細單位，於是搶高呎價，但成交額卻是他負擔範圍，呎價幾高唔重要，最重要供唔供得起。」他續稱：「買樓嘅人買入嗰陣梗係覺得樓價仲有得升先會買，如果佢覺得樓價會跌，無理由會買嘅！呢個世界無蠢人，只不過大家對樓市的預測和水平都唔同。」<br>對於現時市場頻錄創新高成交，曾教授認為，這情況與去年大劈價是同一類故仔，「有人周轉唔來咪大劈價，有人急住買樓咪創新高，問題是有幾多創新高，係咪普遍。中原城市指數由今年2月至今日升5%，同90年代初樓價狂升，實在差太遠。那年代，一年可升一倍。目前同當年比，哼！真係小兒科！」<br>曾教授補充，整體樓價去年跌約5%，今年升返5%，樓價其實無大起伏，「大家唔使驚！」</p></body></html>