<html><header><meta charset="utf-8"><title>體壇拾趣：金妍兒退役滑足3日</title></header><body><h1>體壇拾趣：<br>金妍兒退役滑足3日</h1><p>南韓嘅金妍兒（圖）雖然喺今屆冬奧之前已事先張揚會退役，但佢畢竟係「花滑女王」，退役絕對要隆重其事，唔係講吓就算，所以，星期日時金妍兒喺首爾奧林匹克公園體操技場特設嘅溜冰場，開始咗為期3日嘅冰上演出，作為佢嘅退役儀式；而23歲嘅金妍兒亦一啲都冇欺場，由表演嘅髮型化妝到服裝都一絲不苟，而且好落力咁表演㖭！</p></body></html>