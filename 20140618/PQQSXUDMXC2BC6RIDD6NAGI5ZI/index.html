<html><header><meta charset="utf-8"><title>隔牆有耳：志雲大師笑拼陳四萬  - 李八方</title></header><body><h1>隔牆有耳：<br>志雲大師笑拼陳四萬  - 李八方</h1><p>政務司前司長陳方安生近日好忙碌，除咗參加「毅行爭普選」，以及喺周五率領市民大合唱《問誰未發聲》，連日嚟仲四出去唔同活動，呼籲市民喺6月20至22日參與和平佔中嘅投票，積極用選票發聲。<br>噚日陳太足迹去到商業電台，朝早喺《在晴朗的一天出發》接受陳志雲訪問。唔知係咪因為做過AO嘅關係，志雲大師似乎係曾為政務官之首嘅陳太嘅小粉絲，噚日做節目期間，好熱情咁拉住陳太親暱合照。只見志雲大師嘅酒窩，同陳太嘅四萬笑容一樣咁搶鏡。</p><p>【622公投　我撐普選】 毅行直播<br>流動版網頁︰ http://622popvote.appledaily.com <br></p></body></html>