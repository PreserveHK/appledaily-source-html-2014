<html><header><meta charset="utf-8"><title>體壇拾趣：舒娃拖仔嬉水度假</title></header><body><h1>體壇拾趣：舒娃拖仔嬉水度假</h1><p>溫布頓網賽完咗冇幾耐，男單冠軍迪祖高域前日就同咗大肚女友拉埋天窗。而佢準決賽嘅手下敗將狄美托夫亦都唔執輸，日前就同貴為網球界女神嘅女友舒拉寶娃（左）去咗墨西哥度假，仲俾人影到一齊嬉水暢泳㖭，真係羨煞旁人。雖然舒娃喺溫網16強就輸波出局，但係男友全程表現咁好，世界排名仲升到上第9，都叫值得去旅行慶祝吓嘅。見到戴住黑超嘅舒娃着住灰色比堅尼，cool得嚟之餘又夠火辣；不過狄美就認真唔識做喇，靚靚女友企喺自己面前騷身材，但係佢竟然掛住篤電話，一眾葡萄友只能嘆一句「這些機會不是屬於我的」。</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>