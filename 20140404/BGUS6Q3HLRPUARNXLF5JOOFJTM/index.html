<html><header><meta charset="utf-8"><title>隔牆有耳 ：阿曾破解數學難題？ - 李八方</title></header><body><h1>隔牆有耳 ：<br>阿曾破解數學難題？ - 李八方</h1><p>即將帶團去上海訪問嘅立法會主席曾鈺成（圖），最近成為一篇英文「報道」主角，話佢近日成功破解一個困擾數學家272年、人稱哥德巴赫猜想（Goldbach Conjecture）嘅數學之謎。「報道」引述阿曾指，咁難嘅數學題都搞掂，要搞掂政改「又有幾難？」更好抵死咁「引述」長毛都大讚阿曾好聰明。<br>由於阿曾係港大數學系高材生，平時鍾意鑽研數學難題，所以呢個「報道」出街後旋即喺網上瘋傳，大讚香港多咗個數學奇才。<br>八方噚日問阿曾，佢聽完笑爆嘴話「報道」中有條link，大家睇吓就知咩事。一開條link：「Happy April Fools' Day !（愚人節快樂）」</p></body></html>