<html><header><meta charset="utf-8"><title>保安隻眼開隻眼閉</title></header><body><h1>保安隻眼開隻眼閉</h1><p>【本報訊】海洋公園強調任何非核准人士在公園範圍賣票（黃牛票）乃屬違法，職員若發現會勸對方離開甚至報警，但記者一連觀察數天，發現其保安人員執法力度不足，鮮有干預或斥退黃牛黨。其中「淘寶幫」見到保安員大多「擰歪面」暫停兜客，但本地幫的「大頭」卻顯得毫無顧忌，自稱曾任職旅行社的他揚言自己「五年來同保安個個都熟晒，賣飛時低調啲，保安員就會隻眼開隻眼閉啦！」<br></p><p>黃牛黨打交　反黑組介入
</p><p>大頭指每逢散客入場高峯，他都會走入遊客群溜到海洋公園售票處外，若附近沒有保安監視即會兜客賣票，但若有保安巡邏就會走入人群或去洗手間轉一圈，但他嘆稱賣黃牛票這口飯不易吃，有時甚至「俾人打都唔知乜事……呢度成日要打交，上次連反黑組都嚟埋」。海洋公園呼籲市民勿向來歷不明人士買票，以免被騙買下假票。</p></body></html>