<html><header><meta charset="utf-8"><title>長毛重拍Hair Jam - 李碧華</title></header><body><h1>長毛重拍Hair Jam - 李碧華</h1><p>長毛因去年衝擊替補機制論壇，被判監四周。他慨歎「入獄26日，香港已變了，收押所只是細監獄，香港變了大監獄。」——可憐無辜的香港人，在689管治下個個都成了在囚人士。幸好想到689一回家，便受惡形惡相女獄長管治，才阿Q地互勉：原來無期徒刑的報應更可憐。<br>臭口打手以碌柚葉向長毛叫囂挑釁，可以順手送給他口中的「監躉」曾德成局長及689。環保，別浪費。<br>一般人出冊，第一時間是煙酒食色。長毛翌日出席《城市論壇》繼續抗爭。我建議他得空relax一下，不如拍Hair Jam廣告。在這酷熱苦悶的日子，長毛變短毛後生靚仔也清爽啲。趁未回復長毛，一於去「用Hair Jam，冇用Hair Jam……」亮亮相。這髮膠廣告本來幾膠，不過翔太好妖配音的林海峰又好chok，應該重拍，加入屈1,800律師冇睇清楚白皮書的銀髮詩姑，志願軍大媽鼠王芬、唔亮星、禿鷹、唔得掂、堆填星、劏房波、滅聲融、掌厲魂、微眼剛……而「失敗為失敗之母」的689狼伉儷，一定是「好驚！」壓軸（頑皮網民得閑惡搞後send片我一看）。</p></body></html>