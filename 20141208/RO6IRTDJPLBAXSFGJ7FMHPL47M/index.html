<html><header><meta charset="utf-8"><title>張栢芝網上忽傳死訊文華酒店24樓跳下？</title></header><body><h1>張栢芝網上忽傳死訊<br>文華酒店24樓跳下？</h1><p>昨日無啦啦有個網站，傳出張栢芝喺文華酒樓跌樓身亡嘅新聞，條題仲用「張姓女星跳樓死，遺書：最愛謝霆鋒....疑張栢芝跳樓死」仲整埋 栢芝張黑白相，真係大整蠱! <br><br>我哋聯絡過栢芝o依家嘅經理人余毓興，佢話聯絡到栢芝本人，所以栢芝「健在」，即係呢單係假新聞。<br><br>睇返個報道內容，話張栢芝「昨今」(昨定今?)喺中環文華酒店24樓會所跳下，送院後證實不治，仲話係因為情緒問受因而尋死。 又話警方喺佢身上發現遺書，仲講到似層層話係對前夫謝霆鋒無法抽離感情，但最搞笑都係段報道話向華強太太陳嵐都得知栢芝自殺嘅死訊，但向太 o依家正身處劉嘉玲49歲生日派對，如果新聞係真，向太仲會有咁嘅心情? <br><br>其實文華24樓當年就一直報道係哥哥張國榮03年跳樓嘅地方，今次呢段新聞啲人唔知係咪抄返當年嘅報道?而該網站亦已將文章抽起，表示【已證實是假 新聞】，不過去年哥哥生前的經理人陳淑芬就透露，哥哥並唔係於24樓跳下，因為健身房對住太子大廈，同哥哥跳樓處係相反方向。 但文華酒店本來客房可以步出露台，之後亦改建成封閉的窗戶。</p></body></html>