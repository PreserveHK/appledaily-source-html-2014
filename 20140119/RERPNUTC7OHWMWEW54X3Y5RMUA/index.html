<html><header><meta charset="utf-8"><title>秋怡遇電話騙徒</title></header><body><h1>秋怡遇電話騙徒</h1><p>近日有不少電話騙案，許秋怡前晚亦遇上電話騙徒，秋怡昨說：「我以為佢係邀請過我登台嘅老闆，我好順口講咗個名，佢馬上認咗，跟住佢今朝早打嚟，佢話自己噚晚喺夜總會叫小姐時俾公安拉咗，猛叫我入錢借佢解困，老公（王書麒）叫我問清楚，佢就收咗線。」</p><p>另外，羅敏莊前晚到灣仔欣賞舞台劇，提到老公陳國邦早前遇到電話騙徒，她笑說：「好多朋友都話我哋蠢，仲問我哋有冇睇電視？我哋係有聽過呢啲事，今次真係蠢咗少少！」她還笑說：「可能老公相信呢個兄弟會搵小姐，又聽個騙徒講，雙方老婆都唔好講，證明男人同男人嘅秘密好多。」審問老公可曾叫小姐？她笑說：「佢𠵱家最鍾意嗰條女，就係我個女！」<br>採訪、攝影：比華利、溫敏芝</p></body></html>