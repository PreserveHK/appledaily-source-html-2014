<html><header><meta charset="utf-8"><title>《東張西望》被宰割</title></header><body><h1>《東張西望》被宰割</h1><p>本報日前率先披露無綫將會手起刀落，宰割維穩節目《東張西望》整個部門，昨日再有周刊爆料，指今次連維穩節目都難逃一劫，因大台掌權者余詠珊嫌《東張》內容唔夠新，但最重要是當中並非親她的班底，所以話炒就炒，毫不留情。而曾跟她在有線並肩作戰的愛將黃翠如、洪永城及梁嘉琪等則獲重用。<br>作為《東張》主持的陳倩揚則表示：「每個節目都有存在意義，每日做好自己崗位，都冇得驚。」朱凱婷亦撐同事說：「其實幕後好忙，而且公司需要呢類型節目。」</p><p>【全城熱話】郭富城：替打工仔難過</p><p>郭富城：「裁員真係唔知，好少睇新聞。希望個個都安居樂業，香港政府應該體諒升斗市民。裁員係社會問題，最好係人人有工開生活愉快，都替打工仔難過。」<br><br>譚耀文：「呢個世界地方好大，大家應該豁出去。𠵱家應該多啲製作，增加人手生產。更多製作係市民嘅希望，仲應該保留人才。」<br><br>邵美琪：「留啲空間畀員工，等佢哋去講想講嘅嘢，希望員工唔好唔開心，和平解決唔好憤怒。」</p></body></html>