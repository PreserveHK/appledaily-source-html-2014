<html><header><meta charset="utf-8"><title>體壇拾趣：科美炒車退出環法</title></header><body><h1>體壇拾趣：科美炒車退出環法</h1><p>環法單車賽周二去到第4站，終於由英國返到法國賽場，由勒圖凱巴黎普拉日鬥到去里爾。上屆總冠軍、英國車手科美冇咗主場似乎唔多順，比賽開始約5公里，就同對手發生碰撞，倒地後擦傷左手同左臀（圖）。不過天空車隊嘅科美由隊友扶起後繼續比賽，但始終受傷勢影響，只係得42位，總成績由第5跌至第7位。軍醫賽後檢查，證實科美唔可以繼續比賽，被迫退出今屆環法。而德國車手基特爾就連續兩站拎冠軍，亦都係呢位效力捷安特隊車手嘅第3個分站冠軍。</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>