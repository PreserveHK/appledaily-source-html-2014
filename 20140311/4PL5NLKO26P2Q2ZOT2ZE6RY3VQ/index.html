<html><header><meta charset="utf-8"><title>隔夜餸　健康食</title></header><body><h1>隔夜餸　健康食</h1><p>【本報訊】自行烹調的住家飯比出外用膳健康，但煮飯前未能預計好份量，煮得太多，或上班族為了慳工夫，一次過煮大碟再分數餐吃，難免要為處理隔夜餸菜而煩惱。營養師表示，儲存及翻熱隔夜餸要注意食物衞生以免細菌在食物滋生或變質，將餸菜多次雪藏及翻熱後進食更是高危，最理想還是能做到「餐餐清」。<br>記者：陳沛冰</p><p>香港營養學會候任會長張智良表示，食物於室溫內不應存放超過兩小時，否則會滋生細菌甚至毒素，之後放入雪櫃翌日再翻熱，也未必能消除所有毒素。若有家庭或朋友聚會又剩下大量食物，需於兩小時內將飯菜放入雪櫃，並於0至4℃冷藏。<br></p><p>應兩天內吃完
</p><p>隔夜餸放在雪櫃應於一至兩天內吃完，否則有機會變壞。若必須存放超過兩天，應放入0℃以下急凍，因低溫及急凍時食物中的水份變冰，能更有效抑壓細菌滋生。食物加熱時，中心溫度要達75℃，才能確保食物完全熱透。<br>不少家庭主婦為方便，會煮一大碟餸，吃剩後放入雪櫃第二日翻熱再吃，再吃剩又放回雪櫃，第三日再翻熱吃，於是一碟隔夜餸分數天吃。他表示，一碟隔夜餸「雪完又煮，煮完又雪」，會增加細菌滋長及食物中毒風險。因該碟隔夜餸暴露於室溫時間及解凍次數增加，可令細菌滋生更厲害。若想慳工夫「煮一次分幾餐」，或預計一碟餸要吃多天，應將餸菜按每次食用份量分開存放，「用獨立嘅盒分開裝起幾餐嘅份量，食幾多先翻熱幾多」。<br>越來越「惜食」的市民，會將在食肆吃剩的食物「打包」，但他提醒要注意攜帶打包餸菜的時間，「好多時出街食飯唔止兩個鐘，如果食完飯仲行街，食物係室溫超過兩個鐘就有風險」。<br>喜歡帶住家飯的上班族，他建議為健康着想須使用保溫袋，回公司後應立即將飯盒放入雪櫃，避免飯盒長時間存放於室溫中滋生細菌。<br></p><p>減少隔夜餸秘訣</p><p>1.煮飯前盡量準確預計每人的食用份量，以免煮太多<br>2.餸菜買回家後可分開數次煮，如將一條魚分兩次烹調，不需一次過煮熟整條魚<br>3.不應一次過煮數日餸菜，可嘗試不同的烹調方法，如只用飯煲煮飯及蒸肉餅，既可節省燃料，翌日又可再煮新鮮飯菜<br>4.外出用膳時不要「眼闊肚窄」點太多食物，若份量不夠，寧願用膳中途再點菜<br><br>資料來源：香港營養學會候任會長張智良</p></body></html>