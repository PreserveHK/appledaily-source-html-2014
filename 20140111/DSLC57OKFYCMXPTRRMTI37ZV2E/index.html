<html><header><meta charset="utf-8"><title>有話兒：林敏驄遊戲詞間</title></header><body><h1>有話兒：<br>林敏驄遊戲詞間</h1><p>被稱為另類才子的林敏驄正經時可寫出《愛在深秋》得獎歌詞，無厘頭時有搞鬼作品《狗向西奔走》，近年他的作品買少見少，自娛成份多過為搵兩餐，對樂壇、填詞界的爭拗只報以儍笑，加上不時有美女陪伴在側，遊戲人生，羨煞旁人。<br>撰文：羅美倫</p><p>訪問林敏驄，認真你就輸了！貫徹其無厘頭作風，得不到正常答案是必然的，問為何近年他較少填詞，阿驄日前說：「填第二啲嘢多啲，填海囉！」事實上阿驄巔𥧌時期的經典作品多不勝數，譚詠麟的《愛在深秋》、《愛的根源》；張國榮的《無心睡眠》、《打開信箱》等，與梅艷芳、陳百強、關正傑、徐小鳳都合作無間，但在2000年後的作品銳減，寥寥可數只有十多首。</p><p>年紀大心態變</p><p>阿驄笑言：「點知點解箒！冇填好耐啦，唔得閒嘛，𠵱家操緊人魚線，不過係雞泡魚嗰條，又搞緊個免費電視台，冇有線電視台呀，我正職係無業遊民，靠賣肉為生。」雖說是無業遊民，但他的微博不時上載與各地美女共處的香艷照片，有說他有個俄羅斯女友，阿驄斷然否認，但風流才子形象深入民心。<br>進入「少產」階段，林敏驄也有留意樂壇「大事」，談到早前黃偉文與專欄作家李純恩為填詞人是否「文盲」而作出爭拗，阿驄玩嘢笑說：「拗乜呀？拗着衫呀？」可認同現今填詞人寫詞未能感動別人，有被近年的歌詞感動過？阿驄一再玩嘢說：「許志安填嗰首《阿婆小斑馬》感動到我呀，好好聽，內容講你阿媽你阿婆小斑馬，我成日聽，感動到我即刻去睇『國家茂你頻道』，啟發好多做人道理，見到咁多禽獸，獸性大發，但佢哋冇做壞事，只係做番佢哋應該做嘅事，係本能。」還關心樂壇？阿驄笑言已退休不再關心樂壇，是否因為現時年紀已寫不到情歌？他拖埋譚詠麟落水說：「寫到都唱唔到啦，阿倫個肚咁大，寫唔到啦，𠵱家心態可以寫乜？」</p><p>笑言不滿排位</p><p>因填詞人爭拗，有人將歷來填詞高手畫了一幅漫畫論資排輩，坐前排的有已故的黃霑、林振強及潘源良、鄭國江、盧國沾、黎彼得，阿驄則與小美、周耀輝、黃偉文、林夕、小克、林若寧企在後排，阿驄看過漫畫後曾在微博留言：「企位？有冇攪菜？」問到是否不滿此排位，他笑笑說：「冇大冇細，隔籬左右邊個呀？坐位嗰啲死咁一半啦。」得知林夕排在他旁邊，他繼續講笑：「邊個嚟㗎？我梗係坐正中間啦！霑叔死咗就唔應該坐啦！啲人話我知因為我後生，我梗係唔接受排位啦！死開啦！全部企我後面列隊，我前面帶隊，人比人比死人，冇得比，點同我比箒，哈哈……」<br>冇大冇細，阿驄講的可能是自己，但他就是愛這樣嬉笑人生，尤其說話時總是一派特有鄉音，問他祖籍何處，阿驄首次「認真」答道：「江門入啲。」</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>