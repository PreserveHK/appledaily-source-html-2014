<html><header><meta charset="utf-8"><title>體壇拾趣：L史堤軒臣自摑博foul</title></header><body><h1>體壇拾趣：L史堤軒臣自摑博foul</h1><p>黃蜂後衞L史堤軒臣一向古靈精怪，今夏得到波神米高佐敦賞識由溜馬過檔後，曾經聲稱會收斂吓，盡量唔再做呢啲儍仔嘢。但性格呢家嘢唔係話改就改，大家最期待嘅畫面，上周六終於再次出現！史堤軒臣喺黃蜂作客87:112輸畀勇士場波，表演超創新嘅插水新招。當時開波未夠1分鐘，佢同對手H班尼斯有些少碰撞後，就順勢用隻左手自摑（圖），跟手仲以影帝級演技倒地，點知球證竟然落叠，判咗H班尼斯犯規。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>