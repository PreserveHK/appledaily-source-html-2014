<html><header><meta charset="utf-8"><title>MK友：倘被打亦要抗爭</title></header><body><h1>MK友：倘被打亦要抗爭</h1><p>【本報訊】龍和道暴力清場，未有嚇怕烽煙處處的「MK友」，有在旺角佔領多日的青年表示，對警察濫用暴力感憤怒，雖然對被毆打都會感驚慌，擔心一旦受傷會影響健康，但認為個人被打是小事，若能令抗爭成功便值得。</p><p>「今次無退路」
</p><p>20出頭的Kit，連日來留守金鐘、銅鑼灣及旺角，最近「落戶」彌敦道，與友人輪流留守，想起當日警察放催淚彈，他熱淚盈眶，「良心過意唔去」。連日參與，親歷警察不義，他越來越投入，「今次無退路，𠵱家搞到咁大壇佢都可以唔理你，要再搞啲乜嘢佢先會理我哋呀？」  <br>前日警方在龍和道武力清場，他坦言害怕，「你唔知佢會唔會打你，打到你好唔返，但畀人打係好小事，如果我畀人打可以激發多啲人出嚟，令呢件事成功，我覺得都係值得。」他自2003年23條立法開始留意時事，加上國教令他更看到立法會功能組別的醜惡，更殷切想要真普選。  <br>城大學生Christine平日駐守金鐘，今日路過旺角撐場，認為港府採取拖字訣，想陰乾整場運動，她沒想到自己會越走越前，但認同佔龍和道的行動，雖會遭暴力對待，但若時光倒流她也會加入龍和道佔領大隊。 </p></body></html>