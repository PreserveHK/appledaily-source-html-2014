<html><header><meta charset="utf-8"><title>Kabby美腿賣老抽拉筋疏乎嗌Kimochi</title></header><body><h1>Kabby美腿賣老抽<br>拉筋疏乎嗌Kimochi</h1><p>【動Fun】又嚟到「世盃動Angel」教足球術語時間，今集有靚女Kabby（許雅婷）為球迷親身示範，何謂「濕手巾」及「賣老抽」，同學們留心上堂喇！<br><br>近期忙於為處女電影《微交少女》宣傳的Kabby，早前自爆因碧咸而最愛英格蘭，可惜愛隊首戰不敵意大利。即使英軍輸波收場，但Kabby仍然相當專業為大家介紹兩個足球術語。講波佬旁述嗰陣成日話某某球員係「濕手巾」，究竟點解呢？<br><br>Kabby解釋：「濕手巾係指一位球員面對敵方多名球員，仍然喺度死扭爛扭，情況就好似濕手巾一樣，唔扭乾佢唔得，形容嗰位球員好獨食。C朗初出道嗰陣，都俾人話係濕手巾！」<br><br>咁賣老抽又即係咩呢？講緊士多舖定超級市場先？Kabby說：「賣老抽其實係食個『抽字』，講緊嘅唔係生抽豉油或者老抽醬油，意思係指球員踢波踢到抽筋呀！」假如遇上抽筋，就梗係要搵人幫手拉筋啦，Kabby舒服到大嗌一句：「爽呀！」<br><br>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun  </p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>