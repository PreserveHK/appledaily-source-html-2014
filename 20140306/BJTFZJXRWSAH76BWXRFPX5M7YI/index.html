<html><header><meta charset="utf-8"><title>中環在線：滬K11莫奈展　保費64億 - 李華華</title></header><body><h1>中環在線：<br>滬K11莫奈展　保費64億 - 李華華</h1><p>新世界發展旗下嘅上海K11本周有盛事，由集團聯席總經理、彤叔長孫鄭志剛（Adrian）親自飛去法國斟番嚟嘅40張印象派大師莫奈（Claude Monet）作品、12張印象派作品及3件莫奈用品，將會喺星期六開始展出。聽講淨係保險支出都有6億歐元，差唔多成64億港紙。<br>新世界嘅股東唔使嚇親，呢筆投保費唔使新世界拎出來，而係由莫奈博物館負責。<br>今次莫奈展收費100元人仔，聽講都係全數入博物館袋，K11就唔會抽水。相信Adrian都計過數，搞番個媲美國際級博物館嘅展覽，省靚K11招牌，提升商場級數，第日總可以喺租金賺返呢筆「宣傳費」。<br>至於64億元保費貴唔貴？55件展品除開大約1.2億元。仲記得04年法國國寶畢加索《巡遊》喺中環IFC展出，新地同恒地就唔肯講保費幾多，不過同年《巡遊》喺深圳展覽，主辦商就透露過保費達1億人民幣。如果咁計，K11莫奈展保費亦唔算特別過份喎。</p></body></html>