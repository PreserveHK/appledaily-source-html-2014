<html><header><meta charset="utf-8"><title>伊健：恭喜梁詠琪</title></header><body><h1>伊健：恭喜梁詠琪</h1><p>鄭伊健、周秀娜、王菀之和C AllStar前晚在灣仔出席《分手100次+1》分享會，一班演員台上獻唱，娜姐更大開金口，唱了兩句，為了這兩句，娜姐練了一個月，伊健說：「我都好緊張，今次係我拉佢上台，有乜嘢事我唔好意思。」伊健舊愛梁詠琪親口承認懷孕3個多月，伊健聞言後表現愕然，他說：「我知道，有機會見面會恭喜佢，係開心事，我都要恭喜謝天華。」一班古惑佬成家立室後，個個開枝散葉，惟獨伊健還未有孩子，他說：「咁咪好囉！證明我特別，我哋不嬲話順其自然，唔會刻意。」<br>另外，周秀娜被問到舊愛Avis還擊其舊鞋論，娜姐借用伊健新歌《慣了吧！》回敬，她說：「我好鍾意伊健首新歌，唔知將來會唔會有首歌叫《算了吧！》。」<br>採訪：馬建華<br>攝影：陳俊強</p></body></html>