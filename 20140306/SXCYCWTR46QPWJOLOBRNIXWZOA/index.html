<html><header><meta charset="utf-8"><title>章子怡閃耀導演會晚宴舒淇馮德倫關係升呢</title></header><body><h1>章子怡閃耀導演會晚宴<br>舒淇馮德倫關係升呢</h1><p>梁朝偉、張家輝、章子怡、袁詠儀、舒淇及劉嘉玲等歷屆金像影帝影后，以及王家衛、劉偉強、陳果等一眾導演，昨晚在尖沙嘴出席「香港電影導演會周年晚宴暨年度頒獎典禮」，顏卓靈及蔡瀚億（Babyjohn）打頭陣表演歌舞，由劉偉強、馮德倫、陳友等組成的Kindergarten Band樂隊，演繹多首電影歌曲。活動上頒發了多個獎項，Babyjohn奪最佳新演員，最佳男女主角分別是梁朝偉及章子怡，《狂舞派》導演黃修平奪「新晉導演」，郭子健憑《救火英雄》奪執委會特別獎，最佳電影是《一代宗師》，最佳導演則由王家衛奪得。</p><p>適逢今年是導演會25周年紀念，所以請了多位紅星撐場，章子怡、偉仔及王家衛這個《一代宗師》組合亦難得再現身，子怡穿了件紅色透視閃片裙，站在偉仔身邊任拍照。舒淇與馮德倫這對緋聞情侶，前後腳到場，問舒淇之前收到99枝玫瑰是否馮德倫所送？她說：「唔知邊個送，應該係啲客送。」問她沒收到馮德倫的花會否失望？舒淇說：「唔會啦！我唔鍾意花，太唔環保，不過收到都開心嘅。」二人始終沒認拍拖，舒淇強調大家只是朋友關係：「我哋由普通朋友變到好朋友，唔會（拍拖）啦咁多年，係朋友就係朋友，冇火花。」<br></p><p>陳果頒獎爆粗
</p><p>此外，盛裝出席的劉嘉玲，日前在微博貼了和鍾楚紅及關之琳合照，她說：「私下一齊食飯影，我哋平時都有見，不過最近見多咗，佢哋係我心目中女神。其實希望我哋三人一齊拍部戲，唔知乜嘢題材，不過都好難，因為人生態度唔同，有人想休息。」至於好姊妹王菲在巴黎睇騷，王的舊愛謝霆鋒亦在巴黎，嘉玲說：「大家喺巴黎見面都唔出奇，唔使大驚小怪，但唔知佢哋有冇見。」網民想二人復合？她話：「睇吓有冇緣份，復唔復合冇所謂，開心就得。」<br>陳果與袁詠儀頒發新演員獎，陳果在台上爆粗，當時他說：「賈樟柯都X咗出嚟，做演員都俾人X唔少。」之後靚靚就催他：「唔好講咁耐，唔係又講粗口。」陳果說：「頭先張姐（張艾嘉）夠講咗好耐囉。」靚靚說：「人哋有內涵，你就講粗口，點同。哎吔，對唔住，導演，我個口快過個腦。」<br>採訪：溫敏芝<br>攝影：黃文偉、陳俊強</p></body></html>