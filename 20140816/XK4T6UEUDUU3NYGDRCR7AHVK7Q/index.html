<html><header><meta charset="utf-8"><title>武指葉志華肺癌病逝法拉痛失好師傅</title></header><body><h1>武指葉志華肺癌病逝<br>法拉痛失好師傅</h1><p>三個月前無綫知名化妝師Gary Cheung心臟病發逝世，前晚44歲資深動作特技藝員葉志華不幸因肺癌復發病逝。人稱華師傅的葉志華在無綫效力二十多年，由武訓班開始做起，曾擔任副武術指導，生前跟無數藝員紅星合作，為他們設計動作，擔任他們的替身，還會演出一些小角色。</p><p>「佢好錫演員」
</p><p>前晚12時許，華師傅在醫院病逝，消息傳出，有不少合作過的藝人紛紛網上留言悼念，陳法拉出道跟華師傅合作無間，她得悉華師傅的離開，心感悲痛，法拉昨接受電話訪問時，憶述華師傅的工作點滴，她說：「華師傅係好保護演員嘅一個武術指導，有時佢會設計啲動作，令到我哋安全啲，同埋佢係好有耐性咁教我哋做唔同嘅動作，係咁重複，就係想我哋唔好踏錯一步有危險，我記得佢有時會成日攝啲pack落嚟，話穩陣啲唔好受傷，佢真係好錫演員，同埋佢自己都做替身，都係好專業好瞓身落去，我哋會記住佢，對呢一行嘅貢獻。記住佢係一個好好嘅武術指導。」</p><p>華師傅最後遺作劇集《寒山潛龍》跟老友張漢斌和黃柏文做三個鄉紳小霸王，他們相識二十載，情同手足，張漢斌接受電話訪問時，大讚華師傅工作態度認真，又肯幫助別人，他說：「幾年前佢有肺癌，其實醫番好，係最近復發，去到淋巴，真係好可惜。」<br>曾經與華師傅合作的李思欣，亦在微博留言：「剛知道你離去的消息 十分傷感 ，我和你合作了多套劇，當時大家說笑的畫面，我仍然記得，希望你一路好走！」<br>採訪：楊潔雯</p></body></html>