<html><header><meta charset="utf-8"><title>DIY通識：可校光暗　黑暗中的私家燈</title></header><body><h1>DIY通識：可校光暗　黑暗中的私家燈</h1><p>夜晚想用電腦打稿，開房燈廳燈又怕太光「燦」住屋企人？不過市面上冇乜枱燈適合桌面電腦用，一般枱燈要放單邊會做成手影阻住用keyboard，想在上面加裝LED燈條又冇層架，再退多步，用夾燈夾着芒可以了吧？對不起，現在的新芒也是超幼邊框，用夾燈隨時令芒邊變色兼夾爆！今次我用亞加力膠自製「7」字形燈架，再加裝LED燈條，高度、光度完全自行調校，最重要是其全透明設計，完全冇壓迫感。<br>攝影：陳永威</p><p>材料</p><p>1.亞架力膠板兩塊（23"×16"、23"×8"）：$100<br>2.3M魔術貼：$60<br>3.三角膠條：$10<br>4.哥羅芳：$30<br>5.毛筆：$4<br>6.電線固定器：$10<br>7.磨砂燈條連光暗掣連火牛：$230<br><br>所需時間：約20分鐘<br><br>協力示範：新世紀（深水埗鴨寮街183號地舖）</p><p>Step</p><p>Check!</p><p>這光暗掣是最新款式，採輕觸式設計，快按一下就可開關，長按則調校光暗。</p><p>肥通點評：</p><p>重點是光暗掣，燈條套裝佔了總價錢的一半；通常買LED燈時會有個誤會，就係在舖頭睇時覺得唔夠光，因為是在飾櫃燈或日光影響下購買，但之後往往會發現過光！補救方法就是一個光暗掣，便宜的只需數十元一個，不過設計相對較大。</p></body></html>