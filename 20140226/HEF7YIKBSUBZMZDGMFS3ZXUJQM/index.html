<html><header><meta charset="utf-8"><title>馮仁昭四圍超：李嘉欣教囝囝造鞋 - 馮仁昭</title></header><body><h1>馮仁昭四圍超：李嘉欣教囝囝造鞋 - 馮仁昭</h1><p>李嘉欣（Michele）支持鞋履品牌Repetto為芭蕾舞學童籌款嘅L'Atelier高級訂製服務，日前帶埋3歲囝囝Jayden到專門店，Jayden為媽咪設計鞋履，Jayden見到色彩繽紛嘅專櫃好開心，Michele向Jayden解釋今次設計目的，Jayden一臉懂事，Michele話：「希望從小教佢多做善事，幫助有需要嘅人，特地帶佢一齊支持，幫助小朋友圓芭蕾舞夢！」<br>Michele叫Jayden揀鞋履嘅皮革顏色，Jayden話：「Purple and brown，what is this for？（紫同啡，用來做咩？）」Michele答：「Ballet shoes.（芭蕾鞋）」問佢想唔想學芭蕾舞，Jayden問：「Ballet？」可愛嘅表情逗到大家眉開眼笑。</p><p>「好有藝術天份」</p><p>揀蝴蝶絲帶顏色嘅時候，Michele喺Jayden小手指上打咗個蝴蝶結示範，Jayden話想學，仲揀中Michele心水顏色，Michele話：「估唔到佢年紀小小就知我心意，好有藝術天份！」<br>撰文：馮仁昭</p></body></html>