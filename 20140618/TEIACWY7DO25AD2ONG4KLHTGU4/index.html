<html><header><meta charset="utf-8"><title>嘉欣Jayden世盃熱捧德國</title></header><body><h1>嘉欣Jayden世盃熱捧德國</h1><p>李嘉欣日前為其代言的護膚品牌Shiseido拍新廣告硬照，後日生日的她近日忙帶囝囝Jayden趕上世界盃熱潮。嘉欣日前在其微博po了Jayden在海港城與球星巨型雕塑合照，更大揮他的黃金右腳。問到嘉欣囝囝喜歡踢足球，她表示：「當然鍾意，嗰日喺現場不斷學習球星踢波姿勢，不過唔敢瞓地下，返到屋企就成個瞓晒喺地下扭雙腳。」</p><p>嘉欣笑言Jayden用國旗同球衣顏色揀喜好球隊：「佢覺得德國國旗好靚，所以支持德國隊。佢仲細唔會捱夜睇波，會開番重播賽事畀佢睇，佢好有心機睇嗰波踢嚟踢去，透個世界盃，識咗唔同國家國旗，呢個教學方法有趣。」<br>撰文：唐如</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>