<html><header><meta charset="utf-8"><title>【壹週刊】龍蝦皺晒眉CY細女聞齊昕應徵笑笑口</title></header><body><h1>【壹週刊】龍蝦皺晒眉<br>CY細女聞齊昕應徵笑笑口</h1><p>【壹週刊】比起梁齊昕低調得多的CY細女梁頌昕，早前亦從美國返港放聖誕假。老豆梁振英忙為本週四、五到北京述職做準備，梁頌昕只好跟住特首夫人阿媽出動。<br><br>上週四（十八日）下午三時，兩母女約了朋友在中環Cafe Landmark午飯，CY細女同友人雞啄唔斷，梁太唐青儀就忙住篤手機，不時眉頭深鎖；之後她接了個電話，要走先，離開前不忘行埋櫃枱，為囡囡同朋友結賬。<br><br>一直傾到五點先捨得走的梁頌昕，同友人分開後，走入商場內的Tiffany行了一圈，但沒有收穫，之後坐港鐵落銅鑼灣繼續鳩嗚。第一站是時代廣場Victoria's Secret，買香水，再去Lancome買護膚品，跟住落SaSa再掃。<br><br>記者上前問梁頌昕有關家姐自薦做model的事，她笑住答：「唔知！」再追問家人會否支持梁齊昕從事娛樂圈工作，CY細女一味輕輕點頭，笑晒，又傾住電話迴避。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br>壹週Plus網頁： http://nextplus.nextmedia.com/  </p></body></html>