<html><header><meta charset="utf-8"><title>隔牆有耳：冬日節愛情鎖　扣實韓劇粉絲  - 李八方</title></header><body><h1>隔牆有耳：<br>冬日節愛情鎖　扣實韓劇粉絲  - 李八方</h1><p>繽紛冬日節今日至明年1月1日喺中環皇后像廣場舉行，今年明顯要搶攻韓劇粉絲，參考《來自星星的你》男女主角掛情人鎖一幕，炮製港版「愛情鎖」，情侶可自備鎖頭，或即場購買心形愛情鎖，掛喺冬日節範圍內嘅圍欄，收益將捐予慈善機構。同場仲有四棵聖誕樹，其中一棵有四層樓高。</p></body></html>