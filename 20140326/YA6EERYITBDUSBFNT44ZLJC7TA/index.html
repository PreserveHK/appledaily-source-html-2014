<html><header><meta charset="utf-8"><title>Prof J財技特訓班：電子商貿當打 - 徐燦傑</title></header><body><h1>Prof J財技特訓班：<br>電子商貿當打 - 徐燦傑</h1><p>上星期如果有睇Prof J追蹤嘅三股，都還可以！大家記住睇實，Prof J隨時會同大家喺唔同嘅地方跟進。<br>之前同大家講過新舊經濟嘅混沌係非常之好用嘅概念，融洽係非常之重要，正如「阿爺隻手，點擺最緊要佢就手」，收到未先。<br>正如騰騰主席馬生所講，今期流行嘅口號，係互聯網嘅crossover。情形就似左麟右李一樣，單打唔夠抽，雙打贏到盡嘅理念一樣，好嘢！</p><p>O2O概念助業務壯大</p><p>近期互聯網殺到入家居市場，馬生上星期身體力行，入股國內家居公司樂居。喺互聯網世界，price per dream（P/D）係Prof J嘅新估值方法！信吓我啦，都係呢四隻字──電子商貿喎！簡直係紅牛，送呢個板塊一對飛升嘅翼！記得Prof J講過啤酒理論，飲酒無泡唔好飲，最緊要時刻醒覺，保持清醒！<br>技術高班，可以睇實家夢（8101），技術初班，可以睇吓中國家居（692），我兩位偶像曾經講過，多謝佢哋提我開始留意呢隻股。<br>概念是一樣，電子商貿加家居設計平台，得咗！概念的部份OK，再加上本業將一站式概念由頭到尾做晒去，呢種做法將令利錢提高，可控嘅自主性就更加之厲害。<br>一早同大家講，電子商貿係靈丹妙藥，O2O概念令佢哋嘅想法無限放大，互聯網金融受舊經濟成員叫停（傳又開番），有利其他非金融業互聯網發展，估值有水位，即係話有空間！橫行咗咁耐，能量已經儲夠，以上次高位1.12大洋做目標，跌穿0.88大洋走人，跟住點做，都係嗰句，追蹤我嘅媒體聲音同文字專欄啦！</p><p>徐燦傑<br>中國銀河國際財富管理主管<br>本欄逢周三刊出</p></body></html>