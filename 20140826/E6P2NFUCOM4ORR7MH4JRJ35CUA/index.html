<html><header><meta charset="utf-8"><title>【壹週刊】餐牌得一張紙　黃竹坑試新鮮地中海菜</title></header><body><h1>【壹週刊】餐牌得一張紙　黃竹坑試新鮮地中海菜</h1><p>【壹週刊】喺黃竹坑內，私房菜就多，餐廳就真係唔多喇！但Olovo Southside 酒店內就搵到呢間餐廳，CIRQLE 係集團唯一一間獨立運作嘅餐廳，想試新嘢？一齊去睇睇！<br><br>呢度主打摩登地中海菜，餐牌只有一張紙，大部份都為海鮮菜式，看似平實，但每款食材及醬汁配搭都好花心思。地中海菜強調新鮮，好似呢款黎巴嫩羊奶芝士無花果沙律，羊奶芝士酸味重，而香料sumac 亦有酸香，所以配上焦糖無花果、提子乾及杏脯，淋上蜜糖汁，中和酸度。<br><br>澳洲Saltbush 羊架以紅糖、威士忌、醬油及魚露輕醃，肉質鮮嫩唔羶，有微微鹹香，配上士耳其青瓜乳酪及米形意粉，清爽唔油膩。菜式中常用多重香料，令食物有更多層次之餘又唔過火，味道相當有驚喜，酒店餐廳原來宦可以好玩又好食。<br><br>CIRQLE<br>地址：香港仔黃竹坑道64號<br>Olovo Southside 4樓<br><br>營業時間：<br>12nm-3pm<br>6pm-11pm<br><br>iPhone版下載：  http://goo.gl/1SDaWF <br><br> Android版下載：  http://goo.gl/xfQS8D <br></p></body></html>