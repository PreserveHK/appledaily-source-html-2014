<html><header><meta charset="utf-8"><title>聞苟姑娘再攻城勁酸熊黛林：冧掂好叻咩？</title></header><body><h1>聞苟姑娘再攻城勁酸<br>熊黛林：冧掂好叻咩？</h1><p>熊黛林、周秀娜、文詠珊（Janice Man）、方中信及杜德偉等，昨日在灣仔出席藝術展，近日有指苟芸慧冧掂郭富城經理人小美，因此再度出手攻城，身為城城舊愛的熊黛林聞言只說：「我冇跟進香港新聞，冧掂好叻咩？始終係人哋嘅事，希望佢哋搵到佢哋嘅幸福。」熊黛林強調自己已經放下，努力向前，對城城只有朋友的感覺。</p><p>JM露Bra</p><p>同場的Janice Man拍照時不慎洩春光，露出黑色胸圍邊，當記者要求她與谷胸但離罩的周秀娜合照時，JM可能怕被比較而拒絕，被問到簽新公司做一姐，JM一口否認。<br>另外，有消息指將於下月初上映的《竊聽風雲3》中，吳孟達的戲份被刪，有份演出兼造型似足「上海仔」的方中信說：「噚日喺內地有一次宣傳，達哥係冇去，不過之後佢會出席，我同兩個導演合作兩次，佢哋唔會咁，呢個係群戲，大家啲戲都係咁上下。」提到造型似足「上海仔」，維肖維妙，方中信笑說：「披頭四造型係抄足，如果真係似，希望佢唔好嬲，我都靚仔，總之我唔係醜化佢。」<br>採訪：卓寶花<br>攝影：陳俊強</p></body></html>