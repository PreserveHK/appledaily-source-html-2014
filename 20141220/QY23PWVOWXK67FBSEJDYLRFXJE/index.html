<html><header><meta charset="utf-8"><title>預測80%勝出率！兩大超班馬　唔捧你蝕底</title></header><body><h1>預測80%勝出率！<br>兩大超班馬　唔捧你蝕底</h1><p>有別於其他馬房，蔡廐對待有質素、有前途的年稚馬，一向搏得就搏、贏得盡贏，以讓牠們盡情發揮潛能。對上三季賽事，蔡廐共有十匹PPG(自購新馬)初出即勝，這十駒翌仗交出八冠一季一殿，勝出率高達八成，上名率九成，賽績值得尊重。今次賽事中，蔡廐有一對上仗初出即勝的PPG齊齊再上陣，分別為第五場「詠彩繽紛」及第七場「鄉村輝煌」，兩駒同樣贏完不轉路程，連捷決心不言而喻。<br>第五場四班1400米的「詠彩繽紛」上月尾初出沿途包尾，直路抄出外叠衝刺，蝕位後仍能後發先至，衝贏新勝馬「威水」打響服役頭炮，取勝姿態非常誇張，亦盡顯本身非凡實力。今趟再跑此班此程，埋門試過泥閘才再戰，不打無把握之仗，連捷動機清晰。<br>第七場三班1000米，「鄉村輝煌」上次初出戴頭罩爆46倍大冷WIN，末段爆發力驚人，輕取雷神座騎「善喜」三個多馬位，擺明是大超班馬。小休三星期，今次跑高一班得輕磅之助，繼續由田泰安執韁，戰意有保證，篤定連捷。</p></body></html>