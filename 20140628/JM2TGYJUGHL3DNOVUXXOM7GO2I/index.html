<html><header><meta charset="utf-8"><title>Kelly爆蝦餃仔忙過自己</title></header><body><h1>Kelly爆蝦餃仔忙過自己</h1><p>陳慧琳（Kelly）、阮馬素、林峯及趙雅芝昨晚在尖沙嘴洲際酒店，出席腕錶代言活動，問到Kelly日前有報道指其兒子蝦餃仔於畢業禮表演，她笑言：「今次表演得好好，同啲同學仔唱歌跳舞，佢喺屋企口噏噏，我都有同佢一齊練習吓。」提到蝦餃仔是班中生得最高，記者笑言他將來可以做模特兒，她表示：「佢都幾高，係班入邊高嗰幾個，如果佢做模特兒就死，要佢企定定擺甫士有難度。」Kelly透露忙於為兩個兒子安排暑期活動：「佢schedule忙過我，又要跳舞、學功夫同游水，不過今年都唔會出去旅行，唔想佢哋心散，細仔又上K1。細佬着晒阿哥舊衫，淨係有新鞋，好彩𠵱家興vintage look。」<br>此外，林峯澄清弟弟沒有與女友吳千語不和，表示三人關係好好，大時大節有聯絡。<br>採訪：卓寶花<br>攝影：沈健程</p><p>【我撐公投】網頁: <br> http://622popvote.appledaily.com  </p></body></html>