<html><header><meta charset="utf-8"><title>隔牆有耳：技安出騷　聽眾有排嘆 - 李八方</title></header><body><h1>隔牆有耳：<br>技安出騷　聽眾有排嘆 - 李八方</h1><p>有平機會主席周一嶽嘅活動，在場人士一定好有耳福，事關歌喉了得嘅佢，𠵱家出席親活動都似出騷，次次都唔吝嗇金口。噚日佢喺《世界關顧自閉日匯演》中，又再擘大個口，高唱Beyond經典金曲《海闊天空》；而佢用獨特《忘不了你》嘅腔口重新演繹嘅《海闊天空》，令唔少在場聽眾覺得「耳目一新」，齊齊拍爛手掌以示支持。</p></body></html>