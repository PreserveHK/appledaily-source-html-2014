<html><header><meta charset="utf-8"><title>大棋局：熱鍋上的港樓民 - Mr. Tregunter</title></header><body><h1>大棋局：熱鍋上的港樓民 - Mr. Tregunter</h1><p>近幾年因為額外印花稅（SSD）造成鎖盤現象，外圍環境冇大變前提下，鎖盤會造成乾升，此其一；市場變為用家市，故要特別留意上車盤，此其二。第一次SSD是2010年11月20日，兩年為限；第二次SSD是翌年10月27日，三年為限，中間有一年時間差。即2010年尾買嘅鎖兩年。原本2012年尾會冇咗鎖盤效應，因每賣出一個單位，同時亦差唔多有一個到期。但而家有一年時間差，2012年尾買嘅要2015年尾先有得放。時間差會體現係2014年尾至2015年尾，呢段時期個市係最乾，如我係發展商當然揀呢段時間推一手盤。<br>香港樓變成港式operation twist，會出現如美債息曲線壓平現象，即靚樓同垃圾樓之間價差會收窄。價格曲線被壓平得越耐，上述現象越明顯。故你會見到今年小陽春破頂嘅都係垃圾樓同傳統差地段。特別係嘉湖山莊，嘉湖係反映最平屋苑式上車盤口價，以現時香港人入息同息口計，300萬大約係上車客嘅margin邊，如嘉湖兩房都升到300萬元，上車客就接近冇嘢揀。呢種狀況會加劇上車客自我催逼入市。我大膽估計，今次小陽春嘉湖兩房見300萬元就會停。<br><br>Mr. Tregunter<br>本欄逢周五刊出<br>註：作者為《地利根德閣》blogger，著作有《樓市撈底攻略》</p></body></html>