<html><header><meta charset="utf-8"><title>25歲潘曉彤大個女離開無綫嫁人去</title></header><body><h1>25歲潘曉彤大個女<br>離開無綫嫁人去</h1><p>現年25歲，於93年加入大台任兒童節目做小演員嘅潘曉彤，不經不覺喺大台打滾20年，其間佢都參與過唔少劇集演出，仲同伍詠薇﹑馬國明等合作過。<br><br>噚日下午，潘曉彤喺微博宣佈離開長大嘅地方──TVB，事關曉彤已經大個女，快將踏入人生另一階段，佢要結婚呀﹗<br><br>曉彤喺微博貼咗張攬住相信係未婚夫Sweet相，不過未婚夫只係背住鏡頭，未有見樣，但外形就似足老外。<br><br>曉彤喺微博分別打咗兩段感性留言，佢先交代離開大台一事：「二十年了，我為了過更好的生活離開了我長大的地方：TVB。我好感恩，在過去一段時間經歷不少磨練，成長了不少；去到新的地方工作也發現原來希望真的在明天。果然，為了過更好、更開心的生活，this is one of the best decisions I have ever made。 」<br><br>之後再交代自己快做人妻，仲話自己雖然愛演戲，但未知將來會否繼續當演員，佢話：「其實我無需要公開交代些什麼，不過各位觀眾同事伴我成長，心裡好想跟大家説一聲再見。現在的我處於經歷多種改變的人生階段，其中最大的是：我將要出嫁了！我熱愛演戲，但真的不知道日後會否再當演員，隨緣吧！希望日後有機會再次跟各位在螢幕上見面！多謝各位的愛，和一直的支持及鼓勵！ 」<br><br>而伍詠薇都送上祝福：「支持你一切決定。祝福你一切順利，心想事成我們壯士們，替你高興你懂的。」廖碧兒則說：「Congratulations!! Wishing u all the best」<br><br>恭喜晒！</p></body></html>