<html><header><meta charset="utf-8"><title>求驗客手記：恒大輸波因壞車？</title></header><body><h1>求驗客手記：恒大輸波因壞車？</h1><p>衞冕亞冠盃嘅FC廣州（恒大），周三作客澳職嘅西悉尼流浪者，上演8強首回合，認真多波折。周二賽前練習因為天雨，搞到練唔到波；周三坐隊巴去柏拉馬迪球場，隊巴去到門口又故障，大軍要行幾百米入場。雖然冇證據話西悉用陰招，不過對恒大影響都幾大。客軍上半場圍攻，但意大利外援迪亞文迪（右）同基拿甸奴（左）頻頻失機，換邊後西悉更憑後衞安東尼高歷左路半傳半射入波，以1:0勝出。恒大尾段更有張琳芃同郜林領紅，次回合停賽，要收復失地有一定難度嘞。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>