<html><header><meta charset="utf-8"><title>講個信字：情如兄弟　唔使合約</title></header><body><h1>講個信字：情如兄弟　唔使合約</h1><p>陳自強由星馬來港發展後，便認識成龍，當時他只是一名武師，跟隨秦祥林搵食。1976年陳自強向羅維導演引薦仍叫陳元龍的成龍拍攝《新精武門》，展開武打演員的生涯。兩年後，陳自強再介紹成龍予吳思遠，拍攝袁和平執導的《蛇形刁手》，同年再拍攝的《醉拳》票房大賣，成龍一炮而紅，奠定了武打巨星的地位。陳自強說：「當時成龍當我係大佬咁，我畀意見佢，羅維就因為咁嬲咗我，之後炒咗我。成龍同我講，我哋兩兄弟，有粥食粥，有飯食飯，我就開始幫佢睇劇本、合約，一直冇簽約，大家都係講個『信』字。」</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>