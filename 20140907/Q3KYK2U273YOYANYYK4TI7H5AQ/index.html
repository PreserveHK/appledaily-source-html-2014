<html><header><meta charset="utf-8"><title>錢嘉樂撐舊愛關秀媚
「盈盈唔湊女睇實我」</title></header><body><h1>錢嘉樂撐舊愛關秀媚<br>
「盈盈唔湊女睇實我」</h1><p>久違了的關秀媚昨日在九展出席「第十屆香港噶舉大祈願法會」，同場有舊愛錢嘉樂和太太湯盈盈、唐寧與苑瓊丹等。淡出娛圈的關秀媚已48歲，但狀態不俗，她稱今次是以義工身份替大會邀請嘉賓，96年與她拍過拖的錢嘉樂，亦是她邀請出席。</p><p>「唔方便攬佢」</p><p>關秀媚說：「我叫咗好多藝人都有嚟，好似嘉樂，一叫即刻話冇問題，我都叫佢帶埋太太同埋小美女（囡囡）。」問到他們分手後是否少聯絡？她有點尷尬地說：「吓，唔記得喇，冇諗呢啲嘢。」她稱戥嘉樂一家三口開心：「梗係戥佢哋開心，我頭先即刻攬美女盈盈，因為唔方便攬佢！」<br>感情生活方面，關秀媚笑說：「我有另一半好耐喇，好良好，十分健康。」不過避談是否已結婚。至於有否戲癮復出幕前？她說：「話冇就假嘅，依然好鍾意睇戲，係喇，志偉（曾志偉）點解唔搵我，我唔係投訴，呢啲睇緣份，完全冇刻意話出嚟拍戲。」</p><p>盈盈：你逼我嚟</p><p>另一方面，嘉樂被問關秀媚稱不方便攬他，嘉樂指一指盈盈並笑說：「佢代表咪得囉，我哋有時喺朋友聚會見到面，會傾兩句，有意義活動實支持。」嘉樂亦稱囡囡因為返playgroup未有同行，他更抵死地說：「原本盈盈同佢返學，但佢又要睇實我！」盈盈即說：「係你逼我嚟㗎！」<br>懷孕接近6個月的唐寧稱因3歲兒子太細，所以未有一同出席，她說：「囝囝已經返咗學，比想像中好，冇喊，不過最緊要佢返得開心。」<br>採訪：溫敏芝<br>攝影：陳俊強</p></body></html>