<html><header><meta charset="utf-8"><title>隔牆有耳：董太擘大口代夫解畫 - 李八方</title></header><body><h1>隔牆有耳：<br>董太擘大口代夫解畫 - 李八方</h1><p>香港友好協進會噚晚喺會展搞25周年兼回歸17周年晚宴，好多傳媒都想等全國政協副主席董建華現身，問吓佢係咪同習總講過反普選？點知董生唔見影，到場嘅董太就離遠擘大口同傳媒話：董生出咗門。但大會原來一早幫董生錄製短片喺現場播放，等董生嘅精神與大家同在。<br>但以短片現身嘅董生風頭卻不敵協進會會長、四洲集團主席戴德豐，佢嘅普通話致辭成為全場佳話，一句「禾民飯隊讚中冼凍，讚中屍圍花滴冼喂（我們反對佔中行動，佔中是違法的行為）」，齋聽仲以為澳門特首崔世安嚟咗，之後佢亦回應咗「爸片輸（白皮書）」。八方只可以講，好在大會有派佢份講辭咋。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>