<html><header><meta charset="utf-8"><title>馮仁昭四圍超：達明棟篤笑怕失聲 - 馮仁昭</title></header><body><h1>馮仁昭四圍超：達明棟篤笑怕失聲 - 馮仁昭</h1><p>張達明同農夫下月初喺新光戲院舉行6場「張達明X農夫棟篤笑」，佢哋噚日到商台宣傳，話到時會jam歌。達明搵嚟做電影爆破特技好友製作舞台效果。農夫話：「諗住買支電筒做效果，講出樂壇幾難撈。」達明話：「已有後備計劃，棟篤笑可以坐篤笑、瞓篤笑，唔知把聲會點。」仲會分享患病期間嘅感受，農夫就講娛樂為主。<br>撰文：馮仁昭</p></body></html>