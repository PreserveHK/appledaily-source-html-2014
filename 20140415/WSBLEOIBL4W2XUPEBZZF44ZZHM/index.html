<html><header><meta charset="utf-8"><title>古仔粗口回成龍</title></header><body><h1>古仔粗口回成龍</h1><p>古天樂非但失落了金像獎最佳男主角獎，還慘被成龍擺上枱，成龍前晚在頒獎禮上說：「古仔，一輸咗，攬住佢（張家輝）好開心，可能內心有啲酸酸哋，但係我都未攞過男主角呀，我同你兩個返去努力吓喇！我拍咗53年電影喇，評委諗吓我呀！」此時，鏡頭拍到正在說話的古仔，他吐了一個單字，從他的嘴形判斷，疑似講粗口，之後有網民為他這一幕加上粗口配音。</p><p>有份出席張家輝慶功宴的古仔，被問到成龍台上給他的鼓勵時，他笑說：「我會努力。」但重申不會為攞獎而拍戲，他深信電影有自己的命運：「都係揀角色，唔係話攞唔攞獎，做電影圈最緊要係拍好電影，電影有自己命運安排，我其實都好少介懷。」<br>採訪：張俊銘<br>攝影：陳順禎</p></body></html>