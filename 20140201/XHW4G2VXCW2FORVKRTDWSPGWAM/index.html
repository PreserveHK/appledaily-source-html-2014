<html><header><meta charset="utf-8"><title>年三十晚旺角人盯人監視食環嚴打地攤　學生創業夢碎</title></header><body><h1>年三十晚旺角人盯人監視<br>食環嚴打地攤　學生創業夢碎</h1><p>【本報訊】旺角行人專用區「殺街」後迎來首個農曆新年，食環署罕有地在年初一嚴打小販，年三十晚深宵派出數十個職員以「人盯人」戰術監視小販，過百檔主準備好貨物仍不敢開檔，凌晨1時起陸續收拾貨物離去，一群年輕人借新年嘗試創業夢碎，最年輕的是中學生何小姐，她今年已與兩同學開設網店，原訂今年與親友轉攻地攤，售賣絲巾吸取營銷經驗。<br>記者：潘柏林</p><p>旺角西洋菜街每逢大年初一至初三旺上加旺，食環署過去態度寬鬆，吸引大批年輕人擺檔做小本生意，猶如另一個年宵市場。年三十晚大批檔販以手推車帶貨，準備在旺角行人專用區開檔，剛在香港專業教育學院畢業的李先生指，近年年宵檔租金越升越高，動輒要數萬元，零租金的西洋菜街顯得更吸引，今年在朋友介紹下，計劃售賣帽和眼鏡。<br></p><p>賺錢其次  累積經驗
</p><p>中學生何小姐與兩同學開設網店，但一直想體驗實體店銷售，她認為年輕不影響創業夢想，「我覺得乜嘢都要試一試，錯過咗時間就冇得再試」。今年她說服賣絲巾的媽媽，以來貨價提供貨源和親友開檔，「佢話既然你咁想試，我就俾你試一試，叫我如果咁輕易放棄就唔好試」。<br>她指賺錢其次，最重要累積經驗，「讀書同開舖兩樣兼顧難係難，但係覺得開心，做緊自己有興趣做嘅嘢，幾辛苦都冇問題」。初哥上陣難免有顧慮，擔心因為爭攤位與人起爭執，亦怕好似在網店時遇到無理顧客，「驚有啲人借啲意生事，有時候客人因為價錢爭執，例如賣貨畀人，人哋臨時先話唔要」。<br>中二起已開始擺檔的張小姐，至今已是第四年，她指當年見有人擺檔想湊熱鬧，首年賣耳機已賺2,000多元，其後轉攻飾物、手袋和公仔。她指近年到場擺檔的中學生越來越多，「因為就係高中生貪呢度唔使咁大成本先過嚟擺」。<br></p><p>雙方僵持個多小時
</p><p>她指擺檔除了賺零用錢，亦學習與人溝通技巧，「其實（家長）應該畀多啲機會人哋試，好過你乜嘢都唔試，十幾歲連擺個檔口都唔識，放假日日玩」。<br>食環署職員過往在踏入初一的凌晨時分撤退，今年卻派出數十人守在街道，更不斷勸喻檔販離開，大批檔販雖怕開檔被捕，仍死守路邊，雙方僵持至凌晨1點，小販終陸續撤退。住在山東街的蕭婆婆在該區擺賣20多年，售賣指甲鉗和梳等雜物，「我賣嘅嘢50年不變」。她指英治時期對小販管理較寬鬆，晚上9時後可以擺攤，回歸後食環嚴厲打擊，令擺檔越來越難。</p></body></html>