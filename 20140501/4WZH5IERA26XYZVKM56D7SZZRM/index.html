<html><header><meta charset="utf-8"><title>花絮：漢尼斯可專心入冊</title></header><body><h1>花絮：漢尼斯可專心入冊</h1><p>拜仁前主席漢尼斯（右三）因為逃稅即將入冊坐3年半，所以有球隊嘅比賽都盡量入場睇波，好似周二佢一樣坐喺球隊包廂，帶晒頸巾捧場，可惜球隊大敗出局，都算冇癮。之前漢尼斯想申請，歐聯決賽之後先入冊，仲希望可以批准佢到葡萄牙睇波，不過𠵱家拜仁出局，睇嚟漢尼斯都去唔到，專心準備牢獄生涯好過啦！</p></body></html>