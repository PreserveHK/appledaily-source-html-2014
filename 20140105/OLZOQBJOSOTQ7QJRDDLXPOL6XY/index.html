<html><header><meta charset="utf-8"><title>關仁隱事：「喜姐」失勢遭夾擊 - 關仁</title></header><body><h1>關仁隱事：「喜姐」失勢遭夾擊 - 關仁</h1><p>曾經叱吒一時嘅「喜姐」，得勢時公司個個同事都巴結佢，失勢後個個都即刻疏遠佢，啲人贏比賽都轉軚多謝水姐同霞姐，真係夠現實！<br><br>𠵱家「水姐」同「霞姐」經常開會一齊夾擊喜姐，關仁聽有份開會啲人講，有次開會為咗同事出去搵外快問題，兩位阿姐你一言我一語，老臣子霞姐簡直係咆哮兼拍枱鬧喜姐係咁放晒啲人出去搵食，搞到公司嘢冇人做，話佢完全罔顧公司嘅利益，指佢管個部門搵少少錢，又點夠賣嘢出去搵錢多。<br>「頂爺」完全企晒喺霞姐同水姐嗰邊，仲鬧埋一份，當時喜姐眼都紅晒，場面幾難堪，之後頂爺唔單止唔睇重喜姐管嘅部門，仲將佢擺歪，但喜姐都好勁，明知成班人想逼佢走，佢唔單止唔肯走，仲要繼續奮戰落去，因為佢深信水姐同頂爺肯定得勢一時後就會消失，一心同佢哋鬥長命。 <br>撰文：關仁</p><p>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>