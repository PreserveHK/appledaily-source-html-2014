<html><header><meta charset="utf-8"><title>【壹週刊】上環食法菜　星爺噴口水噴足兩粒鐘</title></header><body><h1>【壹週刊】上環食法菜　星爺噴口水噴足兩粒鐘</h1><p>【壹週刊】呢日喺上環撞到好耐無蒲頭嘅周星馳，呢晚佢身邊唔係女人，而係條西裝友，兩個麻甩佬大啖食法國菜。<br><br>背住玻璃坐嘅星爺，呢晚心情肯定好靚，成晚不停噴口水，兩粒鐘飯局講足兩粒鐘，就連撩牙，一樣繼續talk，西裝友就一味聽同食。食飽飯行出門口，星爺一見《壹》仔鏡頭嗱嗱臨同西裝友bye bye即走。<br><br>自從將電影公司比高(8220)上市後，星爺似生意人多過電影人，不過早排公佈業績，住年虧損5,946萬港元，所以嚟緊《西遊‧降魔篇》係日本上，星爺決定親自出馬飛日本宣傳，谷行宣傳，做演員又好，做生意都好，都係力不到不為財。<br><br>iPhone App免費下載：<br> http://bit.ly/nextplus_iphone <br><br>Android App免費下載：<br> http://bit.ly/nextplus_android <br></p></body></html>