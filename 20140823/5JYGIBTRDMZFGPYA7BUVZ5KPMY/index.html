<html><header><meta charset="utf-8"><title>冰與屎 - 陳也</title></header><body><h1>冰與屎 - 陳也</h1><p>發起「冰桶挑戰」那位後生仔一心行善，卻因為運動跨國界超成功，開心到跳水慶祝，結果意外身亡。<br>一盆冰水照頭淋。這邊廂香港沒有人哀悼，有頭有面的高官藝人和議員，只顧有樣學樣，不怕淋病，爭相在水桶裏滲冰。冰，不是大麻，「房東」怎樣搞他們八年也不怕。<br>看過盛智文淋冰後渾身發抖的新聞片，一點不吸睛。反而漫畫界發動「淋屎挑戰」有睇頭。漫畫家接力搵人淋屎，屎中人包括「福爾摩屎」張融同志。他淋屎的表情木獨嚴肅，不似真人那麼陰濕無賴。蘇局長就切合個人身份得多，讓內地同胞擘大雙腳把屎撒在頭頂，淋得徹底。厚多屎的還有林鄭，畫中人面相是介乎羅范、譚珠和范徐的綜合體。謝曬皮捉淨心BB來挑戰，真是哀莫大於心屎！反佔中遊行吹雞派錢，醜態百出，張融與幾個核心搞手，為了補鑊，必須來一場公開淋屎騷博翻身！食得鹹魚抵得渴，自己屎自己淋，絕不假手同鄉會和青年會。張融淋住先，下一位，please，有屎，真係唔要……廁紙？一人一票，真係抹得乾淨嗎？</p></body></html>