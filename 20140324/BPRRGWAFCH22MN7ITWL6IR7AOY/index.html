<html><header><meta charset="utf-8"><title>張新悅懷第三胎</title></header><body><h1>張新悅懷第三胎</h1><p>楊張新悅（前名張燊悅）、李樂詩一家四口及黃婉君等，昨於西區中山紀念公園出席小熊醫生活動，已有兩女的張新悅首認已有三個多月身孕，懷了第三胎。身形依舊纖瘦，但已見肚的她說：「𠵱家三個幾月，未知仔定女，兩個女就想要細佬，我就仔女都冇所謂，要求佢錫我，健健康康，對社會有貢獻，唔通想生個衰人。」<br>身體可有不適？張新悅說：「暫時幾好。上幾代提醒唔好拎重嘢，陀仔係好辛苦，𠵱家都有少少頭暈、攰同想瞓，食極都唔飽，好鍾意食酸嘢，尤其陳皮話梅。𠵱家未有增磅，肚就凸凸哋，之前太瘦唔覺。」她更笑言可以出書分享陀BB。問到今胎是否計劃？她說：「係，一直都想要，我就一個起，兩個止，冇乜所謂。成家人知道都好開心，尤其係老人家，希望今次係最後一次。」記者問她生完今胎會否封肚絕育，她即愕然地說：「咁誇張？有BB係福氣，唔使絕育咁誇張！」<br>採訪、攝影：羅慧敏</p></body></html>