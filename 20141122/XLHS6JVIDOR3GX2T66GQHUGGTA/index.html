<html><header><meta charset="utf-8"><title>回顧過去︰雙雄走出黑暗歲月 - 吾中</title></header><body><h1>回顧過去︰<br>雙雄走出黑暗歲月 - 吾中</h1><p>「抬頭吧！黑暗過會是晨曦」，相信浦和紅鑽與大阪飛腳都一定明白箇中意思，皆因兩隊於今屆日聯叱咤風雲前，都有過一段「當黑」的日子。紅鑽自從在07年爭標失敗後，就跌出強隊之列，更幾乎降班；而飛腳就更加於12年跌落日乙競逐。<br>有「日本紅魔」之稱的浦和紅鑽，雖然曾於06年日聯封王，但之後卻迎來一段慘痛日子，在07年，紅鑽至最後一輪前連續13輪位列榜首，卻大意失荊州，在煞科戰作客不敵篤定降班的FC橫濱0:1，令鹿角後上重奪失落多年的日聯桂冠。失冠後紅鑽表現一蹶不振，跌出強隊之列之餘，更於2011年幾乎降班，最後以第15位過終點。不過，球隊之後表現有起色，今季更重拾霸氣，令紅鑽擁躉甚為欣慰。<br>至於05年盟主的大阪飛腳，雖然在08年登上亞冠盃冠軍寶座，但前季卻落得要降班收場，史上首次需要在日乙作賽。回顧前季，飛腳表現其實不算太差，只可惜在季初13場聯賽只得兩勝，因此就算在下半季發力，最後都力追不及。幸好，球隊在上季於日乙大踢爭氣波，並以乙組冠軍身份重返日聯，今屆同樣於季中發力，目前力迫榜首的紅鑽。文：吾中</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive </p></body></html>