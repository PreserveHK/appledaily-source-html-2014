<html><header><meta charset="utf-8"><title>林德信自導自演夜蒲</title></header><body><h1>林德信自導自演夜蒲</h1><p>【中環】林德信前幾日揸住老竇林子祥架七人車去中環夜蒲，仲好鬼眼利，一到埗就已經發現有記者，泊好車之後，仲喺採訪車前行過同記者打招呼，佢同一個男性朋友企喺街傾偈，知道記者仲影緊，就即刻叫對方同佢嚟個擁抱，真係好賣大包喎！不過，見記者影咗咁多張都未夠，佢同三位中性打扮嘅女友人會合後，就突然拔足跑樓梯走人，之後仲喺社交平台放咗條片話避狗仔，同兩個朋友失散咗㖭！<br>採訪、攝影：畢紹基、楊浩賢</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>