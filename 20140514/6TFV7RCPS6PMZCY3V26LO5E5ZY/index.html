<html><header><meta charset="utf-8"><title>求驗客手記：A高世盃唔怕悶</title></header><body><h1>求驗客手記：A高世盃唔怕悶</h1><p>車路士後衞艾殊利高爾因為落選世盃英格蘭國家隊大軍，而索性喺國家隊掛靴。不過喺呢個夏天，佢雖然冇得去巴西，但相信一定不愁寂寞。點解？因為佢有惹火嘅女朋友柏絲（圖）囉！猶記得前電視台姐仔嘅柏絲早前接受訪問時，就話佢哋雖然喺1月開始拍拖，但要考驗高爾嘅真心，所以唔肯同佢上床住。不過，據小道消息話，高爾最近已經得米，仲同柏絲好甜蜜㖭！</p></body></html>