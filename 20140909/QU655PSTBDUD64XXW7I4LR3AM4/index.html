<html><header><meta charset="utf-8"><title>「一億BB」黃美棋人肉攪珠</title></header><body><h1>「一億BB」黃美棋人肉攪珠</h1><p>黃美棋和謝安琪未必是明燈，卻同是高登女神，二人各揀出心水號碼給讀者參考。美棋BB日前進行人肉攪珠，在49個寫上1至49的氣球中，抽出六個心水號碼，她又攬實22號氣球，笑指是自己的年齡，自稱「一億BB」的她說：「平時冇買開六合彩，不過見今次獎金太吸引，所以都會買。細個爹哋成日叫我幫手揀號碼，我懷疑曾經中過獎，不過就冇分過錢畀我。如果中咗頭獎，都唔買樓住，等樓價回落少少先，之後再請父母去旅行，地點任揀，要買車揸吓，之後開花店同火鍋店。」至於謝安琪則笑說：「我揀嘅號碼，大部份係屋企人生日，自己同老公都冇買過，所以喺六合彩方面，我哋有『不敗紀錄』。」<br>採訪：譚倩宜、藍文浩<br>攝影：林德雄<br>協力：毛宇軒<br>服裝：MZJJ<br>鞋履：Mel</p><p>黃美棋心水號碼</p><p>1、14、21、22、34、38<br></p><p>謝安琪心水號碼</p><p>3、6、11、13、16、47</p></body></html>