<html><header><meta charset="utf-8"><title>【共新聞】路軌有嘢使乜停　河蟹號直衝落嚟好勁</title></header><body><h1>【共新聞】<br>路軌有嘢使乜停　河蟹號直衝落嚟好勁</h1><p>【共新聞】為配合高鐵通車延伸至香江，共國強勢推出河蟹號！這款新型列車採用最人性化的設計，遇有障礙物出現於路軌，會自動變身成為機械人，將障礙物一腳踏平，保證不會浪費乘客一分一秒。就算有山泥傾瀉或任何原因令到列車受困，河蟹號一樣有方法突圍而出！<br> <br>不少共國人民對於河蟹號大表歡迎：「一早應該咁啦，話明直通車，有少少嘢就停似咩樣？」，有人更表示河蟹號會令世界變得美好：「講真，我哋要由大陸去香江，邊有嘢阻到？你話輾過啲嘢無人性好危險，我話阻住大陸放水畀香江仲危險！總之大陸畀咩，香江就要接受啦！」<br> <br>看來大家都十分期待河蟹號出現，我們會為大家繼續跟進。<br> <br>【以上內容純屬虛構，如有雷同實屬不幸。】</p></body></html>