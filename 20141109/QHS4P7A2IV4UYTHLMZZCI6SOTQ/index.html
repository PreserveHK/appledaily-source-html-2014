<html><header><meta charset="utf-8"><title>【壹週刊】佔領撐小店　覓食地圖救串燒店</title></header><body><h1>【壹週刊】佔領撐小店　覓食地圖救串燒店</h1><p>【壹週刊】覓食地圖救串燒店  雨傘運動轉眼一個月，看得到大家的堅持，但無可否認佔領對小商戶造成影響，尤其旺角一帶。<br><br>在油麻地開業個半月的泰式串燒店「金泰」也就首當其衝，負責人Vivian也擔心過，「原本客源穩步向上，但運動剛開始，生意插水急跌一半。」怨佔領者嗎？「咁又冇，呢啲大圍因素。後來有個女仔走嚟食嘢，話不如幫我將餐廳傳單放到彌敦道上宣傳。<br><br>近日生意慢慢回復番，我都好多謝佢哋。」這群年輕人，就在信和門外放置了「佔領撐小店」地圖，途人看後就跟住路線覓食。  有人撐都要有水準先做得住，Vivian由中午開鋪至半夜，每日與泰國員工一同親自做泰式醬汁，有沙嗲醬、酸辣醬，食材、香料都由九龍城入貨，味道地道。串燒即叫即燒，有泰式燒腍肉、蒜茸包、中蝦等，都係十二三蚊串；清新啲可揀木瓜沙律，即撈唔會出水。<br><br>「蒜茸包我哋自己剁蒜茸，所有飲品用到的水果都是鮮水果，唔會糖漿開稀。客人食過讚好就會返轉頭。」怕食串燒熱氣，Vivian除推介自家沖製的沙冰外，竟然還推介附近的「一品涼茶」店，唔怕爭生意，「小店撐小店嘛！」<br><br>金泰串燒 地址：旺角上海街436號H鋪 電話：96025600 營業時間：12:30pm-3:30am<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>