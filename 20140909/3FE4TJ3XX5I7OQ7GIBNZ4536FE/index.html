<html><header><meta charset="utf-8"><title>學者：侮辱教育機構</title></header><body><h1>學者：侮辱教育機構</h1><p>從反佔中簽名、威逼利誘上街到設熱線舉報學生，親中陣營發起自六七暴動以來最大型動員浪潮。有學者認為，香港現今社會與文革年代不可同日而語，相信此等「反教育」手法不會奏效，只會淪為8.17反佔中遊行後又一個笑話。</p><p>「群眾鬥群眾」打擊佔中
</p><p>大學教育關注組成員、浸大新聞系助理教授杜耀明批評，反佔中大聯盟的舉報熱線企圖針對同意罷課的家長，「拉埋學校落水，脅迫學校做嘢」，「學校應該講教育，互相說服。周融係反教育，用舉報做懲戒方式，對教育機構係一種侮辱」。文革時期中共鼓吹夫婦及子女互相舉報，遭舉報者承受沉痛後果，「舉報有功，唔舉就有罪，薄熙來都舉報（父親）薄一波。喺香港根本做唔到實際效果，只係可笑」。<br>和平佔中倡議人、中大社會學系副教授陳健民指出，從反佔中連串行動都循極權政府「群眾鬥群眾」的手法打擊佔中，但他認為社會毋須恐慌，「大家唔使擔心，好似8.17遊行咁，最後會出醜於人前。我只係希望家長明白我哋嘅心意，對於周融，我唔想理佢咁多。」</p></body></html>