<html><header><meta charset="utf-8"><title>主持讀錯名Robin變RobbieWyman寸爆TVB是旦</title></header><body><h1>主持讀錯名Robin變Robbie<br>Wyman寸爆TVB是旦</h1><p>荷李活著名影星羅賓威廉斯（Robin Williams）疑自殺身亡，終年63歲，消息震驚全球，咁大件事，大台嘅維穏節目《東張西望》，當然都有報道呢單大新聞啦，不過該節目本住大台是是旦旦精神，主持人陳倩揚竟然將Robin Williams講咗做英國歌手Robbie Williams。<br><br>除咗網民及電視迷有留意外，連黃偉文（Wyman）都留意到，喺instagram留言：「剛剛TVB『東張西望』的主持把今早過世的 Robin Williams說成Robbie Williams了，旁邊的另一位主持沒幫忙更正，導演也由得這種錯誤照樣播出，能阻止／補救這事的大概還有助導，撰稿，場記及在場任何一個崗位的幾十人吧？（論一件事情的失敗一個機構的沒落是需要多少人的羣策羣力萬眾一（起不上）心！）」<br><br>美國名媛Paris Hilton都擺咗個大烏龍，將逝世嘅荷李活笑匠羅賓威廉斯（Robin Williams）同有「壞男孩」之稱嘅英國男歌手Robbie Williams撈亂咗，喺twitter本來想悼念羅賓威廉斯，但留言話：「再見，羅賓，一個我聽過仲好的歌手。#RIP RobinWilliams」，不過Paris可能知道自己瘀咗，已經將個留言刪走。不過又有好多網民話，呢個twitter戶口係假嘅，話佢個twitter係「一剔」佢為認證用戶。</p></body></html>