<html><header><meta charset="utf-8"><title>【全城熱話】Mandy Lieu：想睇就跳，使乜拍？</title></header><body><h1>【全城熱話】<br>Mandy Lieu：想睇就跳，使乜拍？</h1><p>馬賽的艷舞片曝光後，震驚整個娛樂圈，不少藝人先後為事件表態！</p><p>Mandy Lieu：</p><p>我好小心，好private，要睇就跳，想睇就再跳，使乜拍？不過呢啲可以增加情趣，有人會鍾意。</p><p>郭富城：</p><p>做藝人要小心啲，所有嘢，自己私生活都好，無時無刻要提醒自己，藝人都係公眾人物，如果有傷風化就唔好拍喇，我哋要正面，拍正能量嘅相！</p><p>陳慧琳：</p><p>𠵱家人嘅互信真係好低，女仔要識保護自己，唔好影呢啲嘢喇，任何情況下都唔好影，就算對方係相愛嘅都唔好影。<br></p><p>張敬軒：</p><p>我冇睇過啲相，係咪拍廣告？其實𠵱家數碼媒體實在好發達，藝人不論同朋友又或者喺街有人同影合照，影相都要小心謹慎。</p><p>梁思浩：</p><p>唔需要，冇得拆，有圖有真相。不過今次最嬲應該係樂易玲，上次件事樂易玲有撐佢，今次有埋片，樂易玲咁要面實嬲。<br></p><p>胡杏兒：</p><p>知道呢件事好戥佢心痛，作為朋友，我覺得佢又唔係做錯咗啲乜嘢，呢啲係好私人生活嘅一啲嘢，希望佢堅強啲面對啦。我有聯絡佢，喺呢個時候希望佢唔好做儍事，好好保重！</p><p>唐詩詠：</p><p>我好戥佢慘，始終呢啲係私人片段，無論發生乜事，都唔應該將片段公開。我相信呢件事對佢有好大影響，希望大家手下留情，畀一個機會佢！</p><p>馬國明：</p><p>如果係真心相戀，有呢啲行為都冇乜大不了，好似兩公婆一齊沖涼都係好平常，唔通離婚嗰陣就拎啲片出嚟咩。我覺得公司暫停馬賽啲工作，好似太誇張，呢啲片又唔係佢公開，不過一切要留番公司決定。</p></body></html>