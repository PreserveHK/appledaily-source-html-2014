<html><header><meta charset="utf-8"><title>不值一餐飯的友誼 - 鄧達智</title></header><body><h1>不值一餐飯的友誼 - 鄧達智</h1><p>還是再添加了幾個菜；餸菜原已足夠，朋友共宴敘至怕吃得未夠盡興！<br>承接我家老媽從前風格，8個人客煮12人份，12個人客煮16人份……如此類推，總之隨時加入者不嫌鄉野粗菜都讓人客吃個夠，沒預約者都是最受歡迎的客人。廚餘？打包！打包！浪費可恥，不嫌棄？都請拿回去！<br>小故事一則：<br>A打趣，隨口噏：「啊，你們大浪村宿營，那天如若得空，我們可能遠足途經……」 B未免轉數太快，立即微慍回答：「都十幾人囉，餐飯點煮啫？」<br>叫朋友A很難下台是不是？雖然口直心快亦也一份好品格，太快？猶如利箭直穿朋友的心。<br>首先，A只是說那天「可能」也去相同目的地遠足，未發一言半語有關要求B賜飯。重點是遠足，次要可能途經、打個招呼；與吃飯無關！<br>B的反應太叫A事後回甘得個苦，遇上雨夜難眠，思前想後；對朋友的好未夠周到？<br>二人的友誼連一頓路過的便飯也未值？還是B的眼中；A只不過路人丙、丁、戊，用完即棄的紙巾？小心眼的A是不是？<br>大眾例必如是想，都以為自己大方得體：呢啲咁嘅濕碎料點會發生喺我身上？<br>會的！會的！<br>生活本來微塵一宗，一個不留神，友情劃下傷痕；大情大聖沒心沒肺的人睡一覺甜，明兒醒來，了無蹤影，這道傷痕屬淺。<br>放眼周邊，多的是既小心眼兼記性特好眾生，本來小事不值一哂，如無特別意外，陪伴一生，這道傷痕屬深！</p></body></html>