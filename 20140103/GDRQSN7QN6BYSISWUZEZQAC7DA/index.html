<html><header><meta charset="utf-8"><title>漠視民意　鄭耀棠嘲六萬人投票搞笑</title></header><body><h1>漠視民意　鄭耀棠嘲六萬人投票搞笑</h1><p>【本報訊】逾六萬人元旦日就政改原則作全民投票，看在港區人大代表兼工聯會榮譽會長的鄭耀棠眼裏原來是「搞笑」。鄭昨於now新聞台節目中批評所謂公投是「荒謬」，硬指投票者都是親泛民主派人士，投票結果「唔準確、唔客觀」。<br></p><p>林鄭指無參考價值
</p><p>政務司司長林鄭月娥今年的政改推銷第一波由工聯會開始，昨出席該會的政制座談會，與逾300人談政改。她主動表明不認同元旦遊行有市民指普選無望，認為毋須悲觀；會後被問及逾九成參與全民投票的市民，支持特首提名有公民提名元素時，她只強調「特區政治體制冇呢種投票安排」。她又指全民投票「並唔能夠做到一般人覺得投票應該係公平、公正亦都係公開，讓所有市民能夠參加」，被問及投票結果有否參考價值時更稱「冇乜幫助」。<br>與會的鄭耀棠昨早則在一電視節目稱，《基本法》內沒提到公民提名，政改須依法律行事，指元旦的全民投票詢問公民提名元素是「搞笑」，更指「所謂嘅『公投』，只係喺自己個主場去搞、走去簽名（投票）嗰啲都係主場範圍內嘅人，得出嘅結果梗係咁嘅內容」。他更引述兒子稱有關公投是「荒謬」，「數字唔準確、唔客觀，冇代表性」。<br>當被主持人糾正，全民投票容許全港市民於網上投票，鄭堅稱「都係（泛民）主場內嘅人投票之嘛，梗係九成（支持公民提名元素）」。鄭亦指泛民拒應邀到中聯辦飯敍是「不禮貌」，「𠵱家只係食飯，唔係講政制，食飯都要咁政治性？」認為泛民有「心魔」。<br>真普聯召集人鄭宇碩對鄭耀棠漠視民意感失望，促他深刻反省，指政府若能就市民對政改的立場進行正式公投，民間就不用舉行全民投票，「現時根本睇唔到政府有真正公道嘅機制，畀市民表達意見；如果政府自己肯做公投，我哋根本唔使做咁多嘢」。 工黨主席李卓人指，若鄭耀棠認為全民投票不客觀及荒謬，可建議港府自行就政改舉行公投，「我哋（泛民）去番佢哋（建制）主場投票都得，我哋願賭服輸喎」。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange  </p></body></html>