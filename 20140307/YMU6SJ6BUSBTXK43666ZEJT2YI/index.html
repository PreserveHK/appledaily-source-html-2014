<html><header><meta charset="utf-8"><title>趣趣地：C朗49球做葡王</title></header><body><h1>趣趣地：C朗49球做葡王</h1><p>相比踢到嘔嘅美斯，基斯坦奴朗拿度（7號）喺對喀麥隆場波就威到盡，個人入兩球，協助葡萄牙大勝5:1；佢喺賽前同前輩保列達同樣入47球，𠵱家以49球獨佔國家隊神射手寶座。C朗接受訪問嗰陣話，唔關心可唔可以打破啲咩紀錄，入得多波就自然會破到喎。C朗嘅皇馬隊友加里夫巴利亦好搶鏡，由自己半場帶住個波跑近50碼然後射入，幫威爾斯贏冰島3:1。</p></body></html>