<html><header><meta charset="utf-8"><title>冼國林原諒杜宇航</title></header><body><h1>冼國林原諒杜宇航</h1><p>冼國林與徒弟杜宇航因為合約問題導致關係破裂，雖然事件一度鬧上法庭，不過杜宇航突然戲劇性向法庭撤銷入稟狀兼發聲明道歉，最終雙方和平「分手」。昨日冼國林在其觀塘的辦公室舉行記者會，他說：「之前佢（杜宇航）其實係可以提出解約，但係我相信佢係被誤導咗，所以我包容同原諒佢，呢件事應該告一段落。」</p><p>冼國林續說：「其實佢兩年幾之前已經唔係我嘅徒弟，但係我一路唔想俾人知，唔想傷害佢聲譽。」至於杜宇航的賠償金方面，冼師傅則說：「佢嘅合約由7月起計，仲有5年，呢份約係5年前簽，賠償唔會少過佢要求公司賠償嘅金額，總共係7位數，我都接受佢分一年還款嘅要求。」<br>採訪：藍文浩<br>攝影：陳慧安</p></body></html>