<html><header><meta charset="utf-8"><title>求驗客手記：艾格做番紋身師傅？</title></header><body><h1>求驗客手記：艾格做番紋身師傅？</h1><p>𠵱家啲球星唔止踢波要叻，最好就百足爪咁多，有埋副業最好，等第時退休後都可以撈過界，繼續賺錢幫補生計。好似今季由利物浦轉投邦比嘅丹麥中堅丹尼爾艾格(右)咁，佢除咗係足球員，本身都係一位有牌嘅紋身師傅，平時睇佢身上啲紋身咁靚，就知佢對呢方面有研究。佢最近就上載咗一張幫粉絲紋心口嘅新相，話自己已經相隔10年冇幫其他人紋身，今次重操故業好開心，但如果我求大俠係嗰位仁兄，可能會有啲心慌，話晒佢10年冇做，會唔會一時錯手㗎？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>