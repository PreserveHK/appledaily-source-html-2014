<html><header><meta charset="utf-8"><title>異動空間：利標兩蚊冇難度 - 魏力</title></header><body><h1>異動空間：利標兩蚊冇難度 - 魏力</h1><p>誠哥劏房屋冇現樓睇，仲要簽同意書；港鐵（066）CEO可以袋錢提早走人；半新股毅德國際（1396）主席自月初失蹤，首席執行官（即係主席個仔）暫時頂上，但停牌前已連跌兩星期，公司係咪冇第一時間通報呢？<br>從以上可見，公司嘅管理層係幾咁重要，而港資企業中，利豐（494）嘅管理層可算係優質，剛分拆出嚟嘅利標品牌（787）真係要睇高一線。利豐係喺過去將利亞零售（831）同利邦（891）分拆和經銷後上市，全部上市後均扶搖直上，股價倍升變咗正常事，最經典始終係經銷，最終以高於招股價5倍的價錢私有化。<br>單睇血統，利標已經係冇得輸，但點解上市兩星期表現都咁差呢？戰友分析利豐今次以實物派送形式送利標上市，搞到好多基金揸咗利標，由於屬新股及細價股，某些基金係不能持有，所以呢兩星期keep住沽，表現差係可以理解。而公司嘅業務九成喺美國，如果你相信美國經濟正在復蘇，消費好轉，利標一定係受惠股，只要消化完技術性沽盤，重上2蚊實在easy，再睇番其他利豐巴打以前嘅表現，升一倍應該係最低消費。</p><p>魏力<br> http://www.facebook.com/2012jason </p></body></html>