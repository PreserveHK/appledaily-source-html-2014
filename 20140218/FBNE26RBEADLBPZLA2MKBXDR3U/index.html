<html><header><meta charset="utf-8"><title>DaDa額頭拆完線　又到粉面被劃花？</title></header><body><h1>DaDa額頭拆完線　又到粉面被劃花？</h1><p>早排DaDa(陳靜)就去咗朋友嘅生日P，點知玩得太開心，一起身嗰下，撞咗落朋友棚牙度，撞崩額頭，DaDa即時爆缸。當時佢都有貼圖上網，話自己受咗傷，但當時大家都唔信，話係特技化妝。跟手DaDa已經人在醫院，仲縫咗13針呀陰公。<br><br>但DaDa就因為拍兩套戲，所以為咗唔影響拍攝進度，堅持貼膠布同用棉花遮住傷口化妝開工。佢仲收到神秘人送畀佢嘅去疤膠布，真係好多人關心佢。<br><br>昨日，DaDa又貼咗一張受傷嘅相上instagram，傷咗唔係好耐，又再一次受傷，今次仲要係塊靚靚面，會唔會毀容呢？即刻有網民留言話:「又受傷了？」、「DaDa保重啊!」但係大家又唔駛咁擔心，因為今次DaDa唔係真係受傷，只係拍緊電影《Z風暴》，化妝嚟，如果係真係又受傷嘅的話，DaDa就真係好黑仔喇!</p></body></html>