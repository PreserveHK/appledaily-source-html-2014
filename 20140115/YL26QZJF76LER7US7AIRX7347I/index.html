<html><header><meta charset="utf-8"><title>陶傑：綜援爭議錯在基本法</title></header><body><h1>陶傑：綜援爭議錯在基本法</h1><p>【本報訊】終審法院裁定綜援居港七年期限違憲，引起社會爭議。社區組織協會幹事蔡耀昌昨在城市大學一個論壇上，重申終院判決「合法、合情、合理」，應當尊重香港引以為傲的司法獨立。專欄作家陶傑指今次判決錯在《基本法》充滿漏洞，寫明香港居民包括永久及非永久居民，「因為寫得蠢，嗰班草委智商麻麻哋」。</p><p>促取回單程證審批權</p><p>陶傑認為七年居港期限違憲，一年設限也應取消，「應該係抵壘政策，一過羅湖橋就可伸手攞」。他指很多民主國家如加拿大，新西蘭等，即使家庭團聚也審查財政背景，「因為資源有限，資源由納稅人而嚟，有交稅就係國民優先，唔存在人權問題」。他又諷刺特首梁振英如肯向中央取回單程證審批權，會立即替他站台，「呢個權力都冇，點樣一國兩制，港人治港，高度自治」。<br>社民連梁國雄認為現時問題不是內地人來港爭資源，而是中資湧港不受監察，如港交所等重要機構由內地人控制，斥梁振英明益共產黨，「放大陸財團落嚟，再同地產商分贓」。熱血公民黃洋達力爭取回單程證審批權，「話嚟幾多就幾多，咁唔係新移民，係殖民」。他指不少社工接觸的新移民都是老夫少妻，無條件的家庭團聚只會引發很多悲劇。<br>蔡耀昌指，社協早於80年代已爭取收回單程證審批權，但強調家庭團聚不應以財政狀況作考量，「唔好誇張攞單程證嚟就係悲劇，要合情合理去睇，唔係誇大恐慌」。</p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>