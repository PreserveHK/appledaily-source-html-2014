<html><header><meta charset="utf-8"><title>老樓周記：豪宅租金　跌到你唔信 - 劉兆昌</title></header><body><h1>老樓周記：<br>豪宅租金　跌到你唔信 - 劉兆昌</h1><p>前兩期講細價樓跌極有限，今期講豪宅跌得好痛，將由租金開始，消息指，恒地（012）除了擠牙膏式分段賣西半山天匯外，亦把部份單位出租，據聞扣除可出售的十多個單位外，可供出租單位僅餘一間，迅速租罄原因乃減租之故。據半山地產代理所指，農曆新年後中西半山業主見實客大減，又唔想單位丟空，紛紛減租，即使新租較舊租平逾一成，附送一個月免租期都好難找到租客。若市況持續淡靜，不排除租金再下跌。老樓問過豪宅大業主，均認同租金開始下調，他們分析，因大型企業為保盈利，即使高層員工也要與下層共度難關，削減房屋津貼，以免過高福利影響公司盈利。</p><p>下半年多貴價樓供應</p><p>與此同時，新盤入伙搶低租金，縱使中西半山新供應有買家，大多以收租成份居多，租客不會選擇區份，反而按「筆直」選擇租住樓，當中以月租10萬至20萬元的類別最受今次豪宅租金調整的衝擊最大。<br>下半年又有不少市區豪宅新盤發售，如會德豐聶歌信山項目、新地何文田忠孝街項目和長實半山波老道項目，在眾多大型豪宅新盤衝擊下，租市必定受壓。目前銀行對樓價2,000萬元或以上的豪宅按揭十分審慎，借一半都好難，租市與買賣同步下降，故令二手豪宅業主快點減租鎖定兩年租期，收多兩年租金好過白交差餉。</p><p>劉兆昌<br>資深地產傳媒人<br> http://www.HKLau.com </p></body></html>