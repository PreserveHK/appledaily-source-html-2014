<html><header><meta charset="utf-8"><title>趣趣地：巴神玩星座追孖妹</title></header><body><h1>趣趣地：巴神玩星座追孖妹</h1><p>巴洛迪利同未婚妻芬妮散咗，轉投利物浦後，就繼續做隻無腳嘅雀仔；早幾日傳出巴神搭上咗18歲英國𡃁模露絲（Rosie Tapner），不過Rosie身材平平無奇，唔通巴神轉口味？周五英國太陽報就幫巴神「澄清」，話巴神睇中英國《Playboy》寫真女郎卡娜 ，巴神出招仲好鬼老土，add咗卡娜個Instagram，知道對方係雙子座後就扮晒星座小王子講芬妮都係雙子座 ，自己同雙子座好夾云云。講時講，卡娜有個孖生姐妹梅莉莎，世界盃期間，曼聯後衞勞基梳爾約佢哋3-play，但就食白果，若然巴神真係追掂呢對孖妹（圖），就真係利物浦大勝曼聯嘞！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>