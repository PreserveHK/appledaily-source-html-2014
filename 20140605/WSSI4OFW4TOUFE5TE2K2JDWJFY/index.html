<html><header><meta charset="utf-8"><title>馮仁昭四圍超：阿Sa搵埋阿嬌賀嫲嫲 - 馮仁昭</title></header><body><h1>馮仁昭四圍超：阿Sa搵埋阿嬌賀嫲嫲 - 馮仁昭</h1><p>蔡卓妍（阿Sa）真係一個孝順女，上個月先同鬍鬚爸爸飛去法國會合兩個表姐親子旅行，順便提早慶祝父親節。前日阿Sa嫲嫲85歲壽辰，孫女梗係早有安排要同嫲嫲慶生喇！難得好姊妹鍾欣潼（阿嬌）都一齊嚟，真係姊妹情深。</p><p>齊吻賀壽星
</p><p>前晚阿Sa和阿嬌各自喺自己嘅微博貼相，公告阿Sa嫲嫲85歲大壽，阿Sa留言話：「我奶奶85歲生日！一家人和她慶祝，還有一位特別嘉賓，哈哈！」嗰位特別嘉賓就係好姊妹阿嬌。阿嬌微博寫道：「祝sasa的嫲嫲（奶奶）生日快樂，今天大家庭的聚會很溫馨喔，開心開心。」百忙中抽空前去嘅阿嬌，𠱁得嫲嫲好高興，阿Sa和阿嬌仲即場送吻俾壽星嫲嫲，從合照當中睇到85歲嘅嫲嫲，精神飽滿，福壽康寧，一定會長命百歲。<br>撰文：馮仁昭</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>