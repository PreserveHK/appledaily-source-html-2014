<html><header><meta charset="utf-8"><title>花絮：紅魔預備組一樣衰</title></header><body><h1>花絮：紅魔預備組一樣衰</h1><p>曼聯一班大佬唔掂，感染埋啲師弟；周一蘭開夏郡高級盃8強，曼聯（紅衫）預備組面對保頓（白衫），雖然一度領先一球，不過守唔到尾，88分鐘俾保頓追平1:1，互射12碼階段更加輸埋。風頭火勢，曼聯領隊莫耶斯梗係冇入場睇波，曼聯預備組領隊祖斯就話對戰果十分失望，唔通莫帥嘅黑氣蔓延到青年軍？</p></body></html>