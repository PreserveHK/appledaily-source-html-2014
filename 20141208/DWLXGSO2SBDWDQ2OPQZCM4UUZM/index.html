<html><header><meta charset="utf-8"><title>【扮靚Blog】Peeling推介　清走厚厚角質層</title></header><body><h1>【扮靚Blog】Peeling推介　清走厚厚角質層</h1><p>冬天角質層特別厚，肌膚正值需要大量養份吸收的季節，姊妹們好應該勁做去角質層功夫；所以今個星期，我們就為大家選出各記者的peeling心水推介。</p><p>自問是懶人，peeling唔多願做，但不得不承認做完之後，皮膚的確滑溜很多，護膚品也特別吸引。Peeling產品不是每個品牌的必有之物，印象中韓國品牌較多，LANEIGE便是我用得最多peeling產品的牌子，試用過幾隻，效果也不錯。今次推介這支LANEIGE Multiberry Yogurt Peeling Gel，洗完面後，面部還有水份時，取出直徑2cm輕輕按摩。這支gel充滿草莓味道，起初打圈時感覺很濕潤，質地介乎peeling gel與磨砂之間，打圈時會感到有少量砂粒。好多peeling gel一推便已有死皮，但這支不能心急，需要按摩大概三分鐘左右，才開始會有死皮推出，最後用溫水清洗。<br><br>用後感：皮膚表面即時覺得幼滑了，效果十分明顯。  <br>★★★ 3分</p><p>冬天容易敏感和缺水，所以peeling產品不會選有粒子成分，我會選擇一些刺激性較低的peeling mask。呢款mask用了幾百年的日本沖繩礦物海泥，含豐富礦物， 可提升皮膚抵抗能力，修補受損角質細胞。每星期我會用一至兩次，每次用完臉部較之前明亮，吸收精華也較快。<br>配方質卻十分溫和，呈弱酸性PH4-6，適合所有皮膚；對比一般去角質用品（每天用配方）的濃度約為1%，呢支濃度有10%，效果更顯著。不過泥霜質地太柔軟細滑，即使容易被推開，也難以均衡塗勻整塊臉。<br><br>使用期：三個月</p><p>起初都驚地Peeling呢樣嘢，但又係好幾個韓妹朋友介紹先試用呢支Peeling產品，用過覺得質地好幼細，唔會「乸」；夏天兩星期用一次，冬天一個月用一次都得。同牌子有刷嗰款似洗面膏，但呢支就可以去到角質，用時記得抹乾皮膚才可以捽到死皮出來，按半下已經夠Peel哂成塊面啦！我仲試過Peel埋全身，用完真係滑哂㗎！<br><br>使用期：半年<br><br>性價比讚 ★★★ 3分</p><p>甚少聽到有overnight的peeling，這隻產品能敷過夜，效果不比一般peeling差。它的質地像精華素，輕薄易推，於晚上潔面、使用爽膚水和精華素後使用，讓皮膚用一晚時間吸收，翌日以溫水清洗便可，方便快捷，自然去除皮膚表面的老化角質層，改善膚質。除了高濃度透明質酸，當中的HEPES配方相等於化學換膚中使用的10%果酸。翌日起床皮膚有點𣲷，洗面時需要洗得非常乾淨，否則經一夜脫掉的角質層容易黏在面上。<br><br>使用期：一星期</p></body></html>