<html><header><meta charset="utf-8"><title>職場慧眼：愛香港，齊投票 - 張慧敏</title></header><body><h1>職場慧眼：愛香港，齊投票 - 張慧敏</h1><p>愛因斯坦：「這個世界不會被那些作惡多端的人毀滅，而是冷眼旁觀、選擇保持緘默的人。」<br>歐錦棠：「老實講，佔中畀嗰三條友不斷重複又重複咁齋講，雷聲大、搵滴雨都冇，曖曖昧昧，一早就唔睇佢地台戲，加上投票無啦啦整幾條選擇方案，可能我教育程度低，我真係中文都睇唔明，仲叫我撐佢？不過，今晚演完第一場舞台劇後，我就上港大民調網站投咗票。<br>我唔buy佢哋，正如我已經唔buy支聯會班友，但我依舊去維園六四集會，因為呢個係信念，信念係不會被操控嘅，我參加，係凝聚力量，係表達態度。今次投票一樣，係以真正香港人身份表達態度，即使陰謀論將所有網絡攻擊推晒落蘋果或者佔中三條友自導自演，如果係咁都算佢行運，因為，我更加唔想再見到明目張膽官商勾結，亂用市民血汗公帑嚟填補劣政，庸官顛倒是非，公器私用，梁班子衰完一鑊又一鑊仍然用人唯私，警方漸漸成為政治工具，選擇性執法，更甚者竟有疑似戲子差人知法犯法引人犯罪又賊喊捉賊！言論及表達自由不斷收緊，巿民怨聲載道，政府當你冇到！你哋仲等乜嘢？仲想衰到點？今日，係真正香港人就集結力量，表達態度，一齊投票！」<br>張慧敏：「我受夠了那些花言巧語似是而非企圖混淆視聽的歪論；討厭那些扮客觀持平置身事外隔岸觀火的無謂人；鄙視那些掛羊頭賣狗肉身在曹營心在漢的無間道、那些得把口齋講不做靠煽動食老本的無賴、以及那些只識安坐家中電腦前自以為好勇對社會全無貢獻的廢青！我投票，只為盡身為香港人都必須盡的義務。多講無謂，還未講夠？一句到尾，唔投票的就冇資格叫自己做香港人！」<br><br>張慧敏<br> http://www.facebook.com/HKcareerdoctor </p></body></html>