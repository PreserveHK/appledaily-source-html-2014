<html><header><meta charset="utf-8"><title>黃秋生：指摘馬賽唔公平</title></header><body><h1>黃秋生：指摘馬賽唔公平</h1><p>汪子琦日前爆料指馬賽曾發送曖昧訊息給一個年過半百的男藝人，馬賽入行6年，合作過的年過半百男藝人也不少，而前年底與劉松仁拍《名媛望族》時，二人傳過「父女戀」緋聞。<br>本報早前發現松哥在銅鑼灣買太陽眼鏡，見他心情不俗，昨日記者聯絡松哥所屬的英皇電影藝人部，但表示沒有回應。本報再致電部份曾與馬賽合作的半百歲男藝人，包括黃秋生，他對《戲王之戲》中演閒角的馬賽冇印象，不過近日則有留意她的新聞。有指馬賽發曖昧訊息給合作過的男藝人，秋生反問：「有冇證據？我話佢發畀美國總統㖭，佢好慘，佢係受害人被指摘已經唔公平。」馬賽被汪子琦公開指摘，他表示：「兩個人感情好難講，攞出嚟互相指摘，最好就唔好啦，落井下石四個字就走唔甩。」</p><p>此外，與馬賽合拍過《女王辦公室》的張國強昨在電話透露：「冇收過（曖昧訊息），佢冇我電話，印象中佢好得意，好虛心學習。」鄧梓峰在WhatsApp回覆冇收過馬賽曖昧訊息：「同她合作同一般同事感覺差不多，不算健談，比較靜！」而石修表示拍《名媛望族》時未有與馬賽同場：「同佢唔熟，冇收過。」<br>撰文：唐如</p></body></html>