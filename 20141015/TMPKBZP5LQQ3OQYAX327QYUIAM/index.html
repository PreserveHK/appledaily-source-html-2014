<html><header><meta charset="utf-8"><title>賽後有古講：意國贏波輸盤又害人 - 牽牛</title></header><body><h1>賽後有古講：意國贏波輸盤又害人 - 牽牛</h1><p>今輪歐國外「衰波」又點止荷蘭？上屆歐國盃亞軍意大利亦繼續「魚生粥」風格，作客1:0小勝馬耳他，在H組3連勝，但戰果有喜又有悲；喜是加斯安奴柏利「地標戰」即取得入球，一箭定江山，悲是後衞邦路斯領紅，還有捧意軍大炒的賭友。</p><p>柏利「地標戰」入波</p><p>今季轉投修咸頓後表現出眾的加斯安奴柏利，已累積4個英超入球，故以29歲「高齡」首度入選意大利國家隊，周一更獲正選，並在23分鐘接應角球門前建功，為意軍攻入全場唯一入球。主隊之後有隊長米蘇特領紅牌被逐，意大利多打一人之下，本有擴大領先機會，但中場簡達華射中柱。<br>換邊後客隊有後衞邦路斯被逐，更大條道理主守，終保住1:0戰果。柏利賽後感謝教練干地：「多謝教練的徵召，也讓我的球員生涯更圓滿，也取得了重要入球。」他更坦言前教練柏蘭迪利沒有徵召他，令他十分失望。<br>意大利繼上輪2:1小勝阿塞拜疆，又一球僅熟，在H組3戰全勝，與克羅地亞同得9分，不過因得失球差排次席。然而，意國就算保住1.05倍客W，不過因為「讓球主客和」[-2]，仍然開出2.8倍「讓球主客和」「主勝」，亞洲盤讓兩球/兩球半，也開下盤，捧意軍大炒的賭友要損手了。文：牽牛</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>