<html><header><meta charset="utf-8"><title>隔牆有耳：政界醜人　名留青屎 - 李八方</title></header><body><h1>隔牆有耳：<br>政界醜人　名留青屎 - 李八方</h1><p>你今日，淋咗未呀？潮流興玩冰桶挑戰（Ice bucket challenge）做善事，「冰淋城下」，香港各界名人響應者眾，就連李嘉誠紅顏知己周凱旋都自隊一桶冰水濕身。但潮流呢家嘢，好快就有新嘢，呢兩日漫畫界都興起一股淋嘢風潮，但唔係淋冰而係淋屎，對象就係坊間dislike嘅政界名人，藉住呢啲虛擬嘅屎，讓呢班人名留青史！</p><p>薑蓉林鄭有幸上榜</p><p>網絡漫畫家DDED近日以熱爆全球嘅淋冰做藍本，切合香港情況創作「淋屎挑戰」漫畫，仲自設「淋屎挑戰」遊戲規則，被點名嘅漫畫家，要用短片或者圖畫，畫出某人「俾屎淋」嘅情景。如果被點名人士24小時冇貨交，就要面壁思過嘞！<br>無啦啦做乜搞屎棍？DDED話呀，呢個構想查實係由於現實世界中唔可以向人「淋屎」，所以咪透過短片同圖畫發洩，幫香港人「積陰德」！八方發現，唔少網絡漫畫家已經響應，接受挑戰之餘仲向其他人挑機，包括「爵爵港不停」、「蘇泳康」、「謝曬皮」等。至於佢哋筆下，邊啲名人有幸獲名留青「屎」？薑蓉、淨心BB、蘇錦樑、張志剛以至林鄭都上榜，唔知當中有冇大家心水？<br>八方有幸《蘋果》獲特約轉載，市民都可去 https://www.facebook.com/ddedhk細味。 </p><p>對象：張志剛</p><p>作者：膠熊<br>原圖刊於：「屎鵰拔&amp;膠粉」facebook專頁 http://on.fb.me/1tahFDX </p><p>對象：蘇錦樑</p><p>作者：爵爵<br>原圖刊於：爵爵港不停facebook專頁 http://on.fb.me/TLkv43 </p><p>對象：陳淨心</p><p>作者：謝曬皮 <br>原圖刊於：謝曬皮 TSE SAI PEI the incapable facebook專頁 http://on.fb.me/1w0rb05 </p><p>對象：林鄭月娥</p><p>作者：蘇泳康<br>原圖刊於：賤人新世紀facebook專頁 http://on.fb.me/1mSTd4b </p><p>李八方<br><br>mailto:pf_lee@appledaily.com</p></body></html>