<html><header><meta charset="utf-8"><title>體壇拾趣：黑帝「絕殺」夜戰排頭</title></header><body><h1>體壇拾趣：黑帝「絕殺」夜戰排頭</h1><p>新加坡站F1夜賽不嬲刺激，噚晚嘅最後一節排位賽就睇到成班觀眾拍爛手掌。平治車手咸姆頓（小圖）成功攞到桿位，爭取09年之後嘅第一個新加坡站冠軍。（now670台今日7:30pm直播正賽）<br>噚晚嘅排位賽Q3，到咗最尾先最精采。賽會揮舞格仔旗之後，歷斯亞度造出最快時間，全場觀眾已經wee嘩鬼叫，諗住佢贏咗，點知冇耐羅斯保都衝線，仲快佢0.2秒㖭。不過，花名黑帝嘅咸姆頓，就去到最後一秒先「登基」，以1分45秒681，由羅斯保手中搶走個頭位出賽資格。黑帝雖然喺第一個彎位犯錯，但最尾仍以0.007秒之差，喺排位賽先贏羅斯保一次，希望今晚可以喺正賽贏埋，再拉近車手榜分差啦。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>