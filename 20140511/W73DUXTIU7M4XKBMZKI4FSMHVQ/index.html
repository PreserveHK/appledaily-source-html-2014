<html><header><meta charset="utf-8"><title>栢芝驚爆曾連續流產四次三年內五度懷孕？</title></header><body><h1>栢芝驚爆曾連續流產四次<br>三年內五度懷孕？</h1><p>今天就是母親節，在這個共享天倫樂的日子，卻勾起了栢芝一點傷感。之前曾傳出栢芝試過兩度流產，好不容易才懷有Lucas同Quintus，不過栢芝近日卻於內地節目《媽媽咪呀》中，自爆曾四度流產。佢喺節目中謂:「因為我自己也是女人，我生完我大兒子後，我連續流產了四次。」該節目昨晚於內地播出。當時栢芝其實係想叫停其中一位參賽者，指對方既懷有身孕，不宜跳舞，以免影響胎兒，栢芝更以過來人身份，道出四次流產經歷，希望孕媽媽予以警惕。而下周一(12日)，亦正正是Quintus 4歲生日。<br><br>栢芝又於節目中，自爆當年同霆鋒秘密結婚，原來唔止拉姑狄波拉同四哥謝賢唔鍾意，栢芝家人有微言。栢芝謂：「我當年突然被求婚，結婚當天家裏人都不在。回香港後，我被家長輩責駡，原因是他們從別人嘴裏知道我結婚了，感到沒有被重視。」<br><br>與霆鋒離婚前，栢芝一直表明要為謝家生夠五個，生細仔Quintus前，曾經懷有第二胎。之前有報道曾指，當時霆鋒忙於到外地拍戲，少有呵護栢芝，栢芝最終保不住胎兒，流產收場。<br><br>事後霆鋒同栢芝宣告離婚，曾有周刊指引述栢芝胞弟張豪龍所言，指當時栢芝曾向霆鋒哭訴流產，但霆鋒反應冷淡，報道更指當時嘅豪龍即衝埋去同霆鋒講:「你點做人老公？」更盛傳兩人曾一度「動手」，最後由栢芝按住二人才收科。但豪龍否認有關報道。<br><br>亦有網民質疑栢芝是否真係曾流產四次：「只要有醫學常識的人都知道真當流產四次，就壓根就保不了胎。她不是說一年見不到謝霆鋒幾個月，那麼流產四次？三年懷孕五次？」栢芝於07年8月誕下Lucas，2011年同霆鋒離婚，換言之，即係栢芝約於三年內五度懷孕，如屬實的話，足證栢芝確是求子心切。</p></body></html>