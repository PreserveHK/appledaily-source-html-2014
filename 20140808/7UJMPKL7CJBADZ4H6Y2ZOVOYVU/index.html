<html><header><meta charset="utf-8"><title>馮仁昭四圍超：Amy為淫片解畫「對方有特殊癖好」 - 馮仁昭</title></header><body><h1>馮仁昭四圍超：Amy為淫片解畫<br>「對方有特殊癖好」 - 馮仁昭</h1><p>憑露肉、騎呢殺出血路嘅女子組合AD2成員Amy（艾美琦），都有唔少出位言行，上星期Amy先捲入援交疑雲，噚日又有報道聲稱發現兩段片長6分鐘，疑似係Amy嘅情慾片。<br>第一段片長5分幾鐘，疑似Amy嘅女性先係着住條睡裙，拎住罐啤酒喺床上面飲，飲兩啖後就開始對住鏡頭自摸，之後仲腿張開，表情仲配合埋表現交戲，越嚟越興奮咁，然後畫面就突然拉近，見到疑似Amy肉緊高潮個樣。到第二段片嘅主人翁就着住條T-back，仲趷起個屁股背向鏡頭，跟住一路拍打屁股一路話：「唔畀你睇。」<br>畫面極度意淫。噚日馮仁昭搵Amy，佢透過WhatsApp回覆話要冷靜吓先，但轉頭喺微博話：「心情好扮靚，心情不好也是扮靚。當你以為我會死亡的時候，對不起令你失望了。我在修甲中。」</p><p>LuLu寸惡心</p><p>Amy嘅經理人小肥豬Simon最初喺事件爆出後，回應傳媒指片段係試戲，但噚日Simon就改口話：「我問過Amy，佢話因為好鍾意個男仔，對方有特殊癖好先拍下，唔係為收錢而拍。」前言不對後語，令人更覺事件可疑。<br>王璐瑤（LuLu）噚日到銅鑼灣為寫真集宣傳，佢睇完Amy段片後話：「動作好不雅，艷舞片都要靚，有啲惡心，呢個係核突又唔靚，仲要個部位（臀部）黑黑哋。」仲踩多腳話可能拍定呢條片去日本發展。<br>撰文：馮仁昭</p></body></html>