<html><header><meta charset="utf-8"><title>拍《12金鴨》放棄內地市場君如獨享巨胸舞男</title></header><body><h1>拍《12金鴨》放棄內地市場<br>君如獨享巨胸舞男</h1><p>吳君如今年初以《金雞》電影系列中的「阿金」永不言敗的精神，擔任演員及監製，拍了一套《金雞sss》，以過4,000萬的票房暫時成為今年華語片賣座冠軍。早前君如已經預先張揚會再接再厲，再拍一套純本土電影的《12金鴨》，安排在明年農曆年上映，電影昨日在本港開鏡。<br></p><p>盼延續港片精神</p><p>君如昨日下午率領共10多名中西籍舞男進行開鏡儀式，雖然近日氣溫稍降，但多名舞男依然赤裸上身晒胸出席。君如接受電話訪問時表示，希望港片的精神可以延續，她說：「呢次我會繼續擔任監製同演員，為咗今次搵舞男，我去咗好多地方物識合適人選。當然最想係可以令一啲純港片嘅電影延續，同樣今次都係冇點諗過內地市場。」君如笑言用「12」是取其鴨仔「2」嘅本意，搞笑之餘亦不失港片抵死而溫情的橋段。年初的《金雞》找來一大幫串星如張家輝、杜汶澤等幫手，《12金鴨》亦不例外，不過演員名單暫時保密，但包保會令觀眾喜出望外。<br>另外，君如跟詹瑞文合作主演的電影《冥婚啟示》將會在明年初上映，今次君如更破天荒唱出戲中主題曲，她笑言當年都曾經出過唱碟，今次再唱連陳可辛都大讚，她說：「劇情需要箒，陳可辛都話我唱得好好，套戲喺新加坡上咗，首歌喺當地好hit。」<br>採訪：李森</p></body></html>