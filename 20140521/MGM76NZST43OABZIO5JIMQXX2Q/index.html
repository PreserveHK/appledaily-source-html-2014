<html><header><meta charset="utf-8"><title>冇人仲雪人　仲話要告人亞視搞邊科？</title></header><body><h1>冇人仲雪人　仲話要告人<br>亞視搞邊科？</h1><p>亞視收視未見起色，但是非風波卻一浪接一浪。據悉，亞視近日爆發藝員逃亡潮，難得觀眾叫得出名的「亞洲之子」亢帥克，與譚杏藍和陳蕾齊齊約滿離開，亞視不忿亢帥克忘本拒絕續約，準備以違反合約條款告亢帥克。同時，亞視計劃下月派藝員到紅色旅遊警示的越南拍劇，加上鬧藝員荒之際又無故將藝人齊蕙盈雪藏，種種舉動令人不禁問句：「亞視究竟搞邊科？」</p><p>過去10年亞視不但收視未見起色，觀眾叫得出名字的藝員更是寥寥可數。然而，正當亞視鬧藝員荒之際，「亞洲之子」亢帥克、譚杏藍和陳蕾近日齊齊約滿後不再跟娘家續約，而女藝人齊蕙盈本主持《通識小學堂》等節目，但日前又突然被亞視雪藏，全部工作叫停，令藝員更買少見少。</p><p>擬告亢帥克違約</p><p>據了解，亞視本想跟今年3月約滿的亢帥克續約，但一心想做歌手的亢帥克有感在亞視無前途而決意離巢，並向亞視聲稱有公司以月薪10萬元優厚條件邀他加盟。亞視不滿他忘本，計劃以亢帥克違反合約一些附帶條款而向他採取法律行動。記者昨致電亢帥克，他強調只是約滿亞視，雙方未有不歡而散，他說：「始終自己好想出唱片同埋拍戲，喺亞視都做唔到呢樣嘢，所以變自由身咪睇吓有冇得到好啲嘅發展。」據聞亢帥克計劃簽約黃柏高的太陽娛樂，對此他說：「都好多選擇，好多都傾緊。」<br>記者昨致電亞視執行董事葉家寶，他承認亢帥克、譚杏藍和陳蕾約滿離開，問是否要向亢帥克採取法律行動時，葉家寶說：「睇緊佢份合約，合約當時有啲附帶條款，話要優先同亞視簽約條款，我哋要睇睇整個合約內文，交緊畀公司法律部同事處理當中。」</p><p>派藝人越南拍劇</p><p>另外，越南近日爆發大規模反華示威，本港保安局已對越南發出紅色外遊警示，但據悉亞視下月仍如期派藝員黃集鋒、亞姐房星彤和陳夢圓到越南，參與亞視與越南電視台合作的電視劇。對此葉家寶說：「我哋未知具體時間，會同製作人了解吓先。我哋一路都關注住越南情況，我哋都要同製作人溝通好先，都要保障藝人人身安全。」那麼是否延期？葉家寶說：「評估緊，原本傾嘅時候未有呢件事發生，我哋一定會顧及藝人嘅人身安全。」<br>此外，被忽然雪藏的齊蕙盈昨日則說：「我係經理人合約，自己都唔知乜嘢事，本身我有兩個節目，突然之間冇晒嘢做，唔知有乜嘢問題。我仲有約，死約下個月完，但仲有生約。自己都好confuse（困惑），又冇嘢做，但仲keep住亞視藝員個名，一個冇嘢做嘅亞視藝員。」<br>採訪：白白</p></body></html>