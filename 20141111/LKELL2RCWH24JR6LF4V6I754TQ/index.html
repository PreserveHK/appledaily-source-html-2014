<html><header><meta charset="utf-8"><title>馮仁昭四圍超：周志康承認娶咗老婆 - 馮仁昭</title></header><body><h1>馮仁昭四圍超：周志康承認娶咗老婆 - 馮仁昭</h1><p>巨聲幫周志康（細孖）噚日出席活動嘅時候，講到早前有傳佢已經同拍咗拖七年嘅圈外女友盧芷茵（Emily）拉埋天窗嗰時，25歲嘅細孖大方承認話係事實，仲話係今年中嘅事。<br>細孖話結婚嗰時只係同家人食咗餐飯，又澄清唔係奉子成婚，佢話：「結婚係成熟事，我個人都比較傳統，覺得婚姻好重要，所以即使早婚都OK，粉絲都會接受。」細孖話經常同老婆去旅行，所以結婚都冇特定度蜜月嘅地方。細孖又話唔一定去旅行先至可以造人，認承有好消息就會公告天下。<br>撰文：馮仁昭</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>