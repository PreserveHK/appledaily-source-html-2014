<html><header><meta charset="utf-8"><title>中環在線：福臨門明年過大海　揀定新銀河 - 李華華</title></header><body><h1>中環在線：<br>福臨門明年過大海　揀定新銀河 - 李華華</h1><p>「富豪飯堂」福臨門疑似借華人飲食（8272）隻殼上市，由舊年初搞到𠵱家都未完事，前後計落就快兩年時間，就連呢樣嗰樣話要用合夥人制度上市嘅阿里巴巴都已經喺美國上咗市，佢都未搞掂。不過，福臨門過大海發展嘅大計就終於塵埃落定，佢哋終於決定跟呂志和旗下銀河娛樂（027）合作，預計明年喺新嘅銀河澳門度假村開業。<br>福臨門老闆「五哥」徐沛鈞與「七哥」徐維均分道揚鑣之後，五哥一直有意喺澳門開分店。咁啱銀娛、小賭王何猷龍、永利（1128）等幾間賭場都起緊新酒店，佢哋都想搵高檔食肆省靚招牌。唔少賭場老闆都搵五哥傾，福臨門為怕順得哥情失嫂意，搞到𠵱家先拍板。</p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>