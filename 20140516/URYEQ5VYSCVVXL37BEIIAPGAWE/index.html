<html><header><meta charset="utf-8"><title>隔牆有耳：志雲彈港鐵中文繙譯 - 李八方</title></header><body><h1>隔牆有耳：<br>志雲彈港鐵中文繙譯 - 李八方</h1><p>志雲大師真係乜都叻，連英文呢瓣嘢都啱佢講。話說港鐵前晚出咗份聲明，就高鐵事件講政府已提醒佢哋「非常不可能就項目提供任何額外資金」，志雲大師噚日朝早喺節目《在晴朗的一天出發》就話，好唔明白政府「非常不可能」呢個講法，睇番英文版本，先知原來講緊"It is very unlikely that the Government will be able to provide any additional funding for the project."<br>志雲大師就英文阿Sir上身，指出very unlikely中文其實解可能性好低，若果係用「absolute unlikely」先可以解做冇可能，仲質疑港鐵同政府咁做係咪政治上留一手，第時真係要泵水都好下台咁話。</p></body></html>