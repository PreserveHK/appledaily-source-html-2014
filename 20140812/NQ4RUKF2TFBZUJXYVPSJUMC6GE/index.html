<html><header><meta charset="utf-8"><title>趣趣地：法卡奧入波照輸</title></header><body><h1>趣趣地：法卡奧入波照輸</h1><p>摩納哥周日喺法甲開鑼戰一度憑後備上陣嘅法卡奧（圖）射入12碼扳平，但後衞卡維奴攞紅牌出場，打少件下喺87分鐘失守，主場以1:2輸咗畀羅連安特。完場後法卡奧個樣睇落好愁咁，唔通係為自己喺摩納哥嘅日子踏入倒數階段而感慨？</p></body></html>