<html><header><meta charset="utf-8"><title>【壹週刊】Hello Kitty 加航空館　濟州島啱細路</title></header><body><h1>【壹週刊】Hello Kitty 加航空館　濟州島啱細路</h1><p>【壹週刊】玩完水，睇完動物，順便可以搭機落埋濟州島，新開嘅Hello Kitty博物啱晒細路女，細路仔就可以去航空博物館，又好玩又可以有嘢學。<br>Hello Kitty 最新一個落腳點係濟州，呢個Hello Kitty lsland樓高三層，有兩層係重現Hello Kitty 屋企嘅Hello Kitty House，見到清一色粉紅色加貓頭家貝，加埋頂樓花園，Kitty 迷係呢度影到手軟。二樓就有Hello Cafe 就經常滿座，食物裝潢都同首爾嗰間一樣，為自拍打卡食件餅就夠。<br>同細路女去完探kitty，就當然要同細路仔去行航空博物館。呢幢似UFO嘅建築物，係全亞洲最大嘅同類型博物館。入面有航空同宇宙兩個主題，一樣展覽飛機，一入門口就見到吊住幾架實物飛機，室內有23架，戶外有12架，始終睇賓物好過睇模型嘛。<br>想更真實啲，有呀！戴上3D 眼鏡，見到隕石迎面衝埋嚟，下意識會避開，隕石又係身邊出現，非常好玩過癮。博物館以互動形式帶出知識，唔使擔心聽唔明，展板上除有英文介入，駐場仲有國語導遊，小朋友都聽得明。呢個暑假，真係可以帶埋小朋友去避暑兼玩一玩。<br> </p><p>Hello Kitty Island Museum &amp; Cafe</p><p>地址：濟州島西歸浦市安德面上倉里1964-2<br>電話：+82-64-792-6114<br>開放時間：9-5月 9am-6pm<br>6-8月 9am-8pm<br>入場費：成人$92、學生 $35、小童：$69<br> </p><p>濟州航空宇宙博物館</p><p>濟州島西歸浦市面綠茶盆栽路218(西廣里2489-1)<br>電話：+82-64-800-2000<br>開放時間：9am-9pm<br>入場費：成人$119、青少年$100、兒童：$85<br> <br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android </p></body></html>