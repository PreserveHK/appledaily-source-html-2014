<html><header><meta charset="utf-8"><title>中環在線：銀娛二期命名百老匯？ - 李華華</title></header><body><h1>中環在線：<br>銀娛二期命名百老匯？ - 李華華</h1><p>金沙中國（1928）喺澳門路氹自家打造嘅金光大道，已經成為著名嘅旅遊景點，金沙嘅鄰居銀娛（027）似乎亦都唔想執輸，打算起番條屬於自己嘅百老匯大道。<br>澳門政府本月初公佈嘅憲報顯示，銀娛已經註冊多個含有「百老匯」及「Broadway」字樣嘅商標，名稱包括澳門百老匯娛樂場、百老匯娛樂場同埋Broadway Cotai等等，唔知係咪想幫新項目澳門銀河第二期改呢個靚名。銀娛公關就唔回應市場揣測。<br>呂志和嘅澳門銀河第二期準備喺明年中開幕，但到𠵱家都未有正式改名。相反，其他賭場營運商喺路氹嘅新項目幾乎全部都有命名，好似澳博（880）嘅「上葡京」、永利澳門（1128）就有「永利皇宮」，仲有新濠博亞（6883）嘅「新濠影匯」㖭。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>