<html><header><meta charset="utf-8"><title>疑伺服器出錯　陌生人可收看畫面　IP Cam無設密碼　家中「真人騷」任睇</title></header><body><h1>疑伺服器出錯　陌生人可收看畫面　<br>IP Cam無設密碼　家中「真人騷」任睇</h1><p>【本報訊】網絡攝錄機（IP Camera，又稱IP Cam）可透過手機隨時隨地遙控監察，近年成為不少家居和辦公室的防盜好幫手，但有用戶因為無設定密碼，令私隱變成「真人騷」。有專家指用戶忽略設定密碼重要性，當伺服器出錯，猶如中門大開，相當危險。<br><br>記者：潘婉玲</p><p>「我睇到人，點知有冇人同時睇緊我？」Anna（化名）於一年前在灣仔一個電腦商場，以780元購得兩個網絡攝錄機，放在客廳和睡房監察兩歲女兒在家中的情況，一直相安無事。惟上月中，Anna開啟手機發現睡房的攝錄機畫面，竟顯示陌生人家中的客廳。<br>「當時突然閃一閃，去咗人哋屋企；再閃，去番我屋企；跟住又閃，去番人哋屋企」。Anna表示，連帶攝錄機編號也轉變，從原本的4193，變成4194。她向記者展示手機畫面，清楚看到兩名男子赤裸上身與另一女子在客廳吃飯，並以廣東話交談，一隻疑似貴婦狗於室內遊走，亦一覽無遺。從客廳格局看來，應是公屋單位。</p><p>有聲有畫可zoom近睇</p><p>Anna更嘗試將對方的攝錄機鏡頭左右旋轉，望引起對方注意，讓對方得以處理，「我想佢哋知道我睇緊，但佢哋完全唔覺。如果我想，我直情可以zoom近去睇！」最恐怖是攝錄機有聲有畫，更可錄製畫面，她擔心自己的私隱也同時外洩，因她睡房的攝錄機放於床邊，對正洗手間，隨時成為「真人騷」女主角，「我沖完涼乜都唔着就咁行出嚟」，她隨即將IP Cam拆走，關閉所有鏡頭。<br>對科技一竅不通的Anna坦言，當年安裝網絡攝錄機，只按說明書指示下載手機程式後，輸入機身編號，連接家中無線網絡（WiFi），過程只須數分鐘，惟她並沒為攝錄機設定密碼，「成個過程都冇叫我set密碼」。她事後到店舖查詢，店員卻一問三不知，稱事件聞所未聞，「佢哋講咗句『可能個server有問題』」。Anna認為事件荒謬，望能引起公眾關注，「好多媽媽都會用Cam，我想大家知道呢個問題」。<br>該款網絡攝錄機的代理商訊靈科技回應，公司產品從沒出現類似情況，而投訴人從沒向公司反映，故需要更多時間進一步了解，再作評論。<br></p><p>儲存及發放畫面屬刑事</p><p>律師梁永鏗指出，無論對方有否設定密碼，投訴人此舉已可能觸犯個人資料私隱條例，「正如你見到人哋冇鎖門，你入咗去覺得『唔錯喎，用吓你啲嘢先』，咁係一定唔得」。<br>梁又警告，假如將有關畫面儲存及發放，更須負上刑責，最高刑罰可監禁五年。</p><p>用家心聲</p><p>不怕被偷窺<br>譚先生：「客廳安咗IP Cam留意小朋友，600幾蚊，喺深水埗買，有設密碼，唔擔心俾人偷睇，因為客廳冇乜私隱好睇。」<br></p><p>公司責任大<br>吳先生：「有用Webcam，但冇設密碼，我覺得最大責任係間公司嘅伺服器，如果俾人hack咗，設密碼都冇用。」</p></body></html>