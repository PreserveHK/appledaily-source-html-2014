<html><header><meta charset="utf-8"><title>世盃通識：掃走倦意醒神工作</title></header><body><h1>世盃通識：掃走倦意醒神工作</h1><p>世界盃之後日子都係照舊，返工嘅返工，返學嘅返學，但累積咗個幾月捱更抵夜嘅疲憊，要朝早起身返工返學，確係一大考驗，瑜伽導師Faye今期教你一招醒神瑜伽，係連貫動作，唔多於15分鐘，能令你起身時掃走倦意。<br>記者：徐嘉華<br>攝影：許頌明<br>場地：中環Hayabusa<br><br>１.先企直，吸氣，高舉雙手，拉長脊椎，呼氣，上身向前壓低，做「前彎式」，等多啲血衝上頭部，醒一醒神，跟住屈曲膝頭，身體坐低同膝頭成90度，下身保持不變，雙手緊貼耳朵向上提起做「椅式」（圖1），停留5次呼吸；</p><p>2.合掌胸前，將身體轉向右邊，手踭放大髀上，右手推左手，盡量轉腰多一啲，頭向右望（圖2），停留5次呼吸；<br>3.動作保持不變，打開雙手，停留5次呼吸；<br>4.雙手再合十，還原開始時嘅「前彎式」，頭頸放鬆；</p><p>5.雙手撳地，雙腳合埋跳向後，做「斜板式」，（圖3）跟住膝頭、下巴、心口點地，屈手踭，做「五體投地式」，停留5次呼吸，之後做「嬰孩式」，雙膝保持喺墊上，臀部坐喺腳踭上，額頭點地，雙手向前伸展（圖4），可重覆做3組。<br>Faye Cheung<br>瑜伽導師</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>