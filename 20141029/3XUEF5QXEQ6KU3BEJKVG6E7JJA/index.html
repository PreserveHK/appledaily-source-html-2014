<html><header><meta charset="utf-8"><title>住戶窗貼標語　管理處假稱違公契杏花邨阻「真普選」</title></header><body><h1>住戶窗貼標語　管理處假稱違公契<br>杏花邨阻「真普選」</h1><p>【雨傘革命　第32天】<br>【本報訊】一張「我要真普選」條幅在香港變成禁忌，貼自家窗戶亦遭無理阻撓，表達自由受限制。住在杏花邨的溫太上周六在大窗貼上「我要真普選」標語，昨收到管理處電話，職員稱她違反大廈公契，標語影響大廈外觀，要求拆除。她反駁：「我屋企個窗都唔可以貼嘢？有冇搞錯？」負責管理的港鐵公司昨晚回覆本報稱，無政策限制張貼標語，住戶亦無違反公契。<br>記者：潘柏林　陳沛冰　梁御和<br><br>上周政府強拆獅子山上「我要真普選」巨型條幅後，有市民在窗戶貼上「我要真普選」小型標語。溫太自言全家均支持爭取真普選，故在兒子房間大窗貼上標語。但昨晨9時許丈夫收到管理處電話，指張貼標語違反大廈公契，她其後致電管理處查詢。<br>根據電話錄音紀錄，職員先聲稱標語「影響大廈外觀」，溫太立即反問：「我貼喺自己窗喎，即係我貼張海報或者張國榮都唔可以？」溫太指對指控聞所未聞，要求管理處再確認是否違反大廈公契，職員就堅持「係真係唔得㗎」。溫太斥責：「咁冇民主㗎啦喎，我自己個窗貼乜都唔得？」職員支吾以對，最後指自己只是通知一聲，希望住戶合作拆除。</p><p>住戶投訴看到「唔舒服」</p><p>溫太堅拒拆除，並聯絡杏花邨工聯會區議員何毅淦要求協助，成功駁回管理處要求。何毅淦回覆記者查詢時承認，住戶有自由在窗戶張貼標語，但他指部份居民很反對，「有啲居民唔鍾意呢樣嘢，亦會同管理處講番，管理處打上去都係勸喻居民，唔想太濃政治味道喺條邨」。<br>有管理處職員無奈稱，貼標語猶如揮春，但近日收到住戶投訴看到標語「唔舒服」，故保安要作「溫馨提示」。<br>溫太指標語並非貼在窗外或牆上，只是表達支持真普選，屋苑亦有住戶同貼標語聲援，「我唔知佢屋苑怕啲乜！咁我哋有自由，香港地喺屋企貼張海報都唔得，咁我行出街唔知有乜事發生」。<br>港鐵發言人回覆本報稱，管理處接獲住戶投訴，指有住戶窗戶張貼標語，影響大廈觀感。而物業管理公司無任何政策限制住戶在單位內張貼告示或標語，該住戶並無違反大廈公契條文。對於職員曾聲稱住戶違反公契，發言人指公司會提醒職員處理同類事件時多加留意，避免誤會。</p></body></html>