<html><header><meta charset="utf-8"><title>蕊蕊書展瞓身鬥乳模</title></header><body><h1>蕊蕊書展瞓身鬥乳模</h1><p>近年書展被𡃁模騎劫，新人不惜賣肉博出位，周秀娜和楊穎（Angelababy）兩位當年戰場勝利者已搣甩𡃁模朵，但仍有𡃁模族類樂此不疲利用寫真搶曝光。今年寫真戰主要分新舊黨派，舊黨代表有出過寫真的黃榕、王璐瑤、仙樂都、Donut和AD2等，新黨的陳蕊蕊、劉俐（藍莓）則食「知名度」搶銷量，她們分別硬撼全新面孔的羅彩玲師妹趙詠瑤（Kimi）、李蘊師妹顧千瑩、日模清穗久美子和韓模金愛妍。水着女誓要谷咪倒奶誘宅男買書，男神趙勁皓也不甘示弱，孖另一猛男Karl一齊腿張開大玩鋼管舞。<br>當中以陳蕊蕊的處女寫真最索，她可不擔心寫真集已近水尾：「我唔係成日影呢啲相，少見會有新鮮感，今次我影得最放。寫真都仲有巿場，總有人鍾意睇靚嘢。」<br>熟女黃榕無懼一班青春勁敵還挑機說：「佢哋名都噏唔出，唔係人出佢又出咁麻木，冇人買盞浪費地球資源。」<br>採訪：陳杰</p><p>【我撐公投】網頁: <br> http://622popvote.appledaily.com  </p></body></html>