<html><header><meta charset="utf-8"><title>「侍應有講到收錢」志雲唔撐蘇施黃</title></header><body><h1>「侍應有講到收錢」<br>志雲唔撐蘇施黃</h1><p>主持不少飲食節目的蘇施黃（阿蘇），日前在銅鑼灣皇冠假日酒店遇不快事，她在電台節目鬧完，前日再在facebook上載酒店單據，以「請廣傳， cheap精香港禮頓道Crown Hotel（Crowne Plaza）」為題，鬧爆酒店要她付雙倍價錢買濃茶，惹來網民寸她自恃名人攞着數，連陳志雲也看不過眼。<br>阿蘇前日在fb詳述經過：「一行6人去了銅鑼灣禮頓道的Crown Hotel……我和姐姐和另一朋友叫English tea，我話要濃一點，要兩個茶包。」侍應回應指兩個茶包要收兩杯的錢，並謂「經理都係咁話。」阿蘇說：「我答你敢收就得！看單！你們真的敢收了6杯English tea共$330！我唔廣傳Crown Hotel的cheap精惡行真對唔住自己。茶包一個值幾多錢呢，三個茶包就立即可以損害你的聲譽。」</p><p>惡搞陳奕迅</p><p>昨日本報致電蘇施黃，她未有回覆，又懶理網民聲音，昨在fb表示到西貢出席朋友的新書活動。另外，商台首席智囊陳志雲昨到香港仔出席活動，問是否覺得阿蘇不對？他說：「如果佢冷靜落嚟諗一諗，可能唔會咁勞氣。始終人哋有講到（收錢），有畀你選擇。」<br>而有網民力撐侍應講明要付雙倍的做法合理，要求阿蘇道歉，更有網友改文寸阿蘇，有人說：「上星期我去快餐店食漢堡包，我話要飽一點，要兩個包，點知個小姐真係收我兩個包的錢，真係激氣！漢堡包一個值幾多錢呢？兩個包就立即可以損害你的聲譽。」又有網民惡搞陳奕迅的宣傳環保萬能key圖。<br>採訪、攝影：盧妹</p></body></html>