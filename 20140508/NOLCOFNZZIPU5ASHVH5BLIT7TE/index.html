<html><header><meta charset="utf-8"><title>李雨陽捲醉酒護花案</title></header><body><h1>李雨陽捲醉酒護花案</h1><p>現年35歲的港視藝人李雨陽，早前因港視開台無期轉行賣雞，昨凌晨疑捲入醉酒護花爭執事件，有人向對方放飛劍吐口水。消息指昨凌晨3時43分，李雨陽跟特約演員邱美薇、歌手梁俊軒等幾位友人在尖沙嘴嘉芙中心蒲吧飲酒，離去時滿身酒氣的他由邱美薇攙扶落樓，在大堂與另一批男子發生身體碰撞，雙方一言不合引起爭執。</p><p>吐口水攤在地
</p><p>據現場消息透露，有人要保護邱美薇而向對方吐口水，更一度醉攤在地，邱美薇則被掌摑額頭，警員到場調查，逞兇者已經逃去，邱美薇被送伊利沙伯醫院敷治，事件中無人被捕。昨日有讀者向本報提供現場短片，聽到一把男聲說：「我認得你，李雨陽呀嘛，YouTube見！明星嘛，你唔使做喇你，飲醉酒唔係大×晒。」還有一把女聲爆粗說：「影乜×嘢！」<br></p><p>昨午本報致電李雨陽求證，疑似酒醉未醒的他講大話：「唔係我嚟，唔係我嚟。」記者再追問，他則默不作聲，其後才說：「𠵱家我仲好眼瞓，瞓醒打畀你。」他昨晚再以短訊否認醉和吐口水：「我冇事，冇受傷！」邱美薇則承認跟李雨陽蒲吧時與人發生爭執，她昨傍晚在電話說：「飲完酒離去喺𨋢口撞到一個人，初時有少少口角，對方話認到李雨陽，佢開始又再嘈幾句，落樓後有五、六個人圍我哋，佢哋郁手先，梁俊軒全程㩒住李雨陽，我話報警，一個黑衫男士打我額頭，打到我暈暈哋。」問有冇人向對方吐口水？她說：「冇呢回事，李雨陽唔係好醉，仲識落樓。」<br></p><p>原來李雨陽前日才從曼谷返港，他在微博留言：「要回香港了，再見了曼谷！」還上載拿着啤酒的相片，似乎頗愛杯中物。<br>採訪：皓騫</p></body></html>