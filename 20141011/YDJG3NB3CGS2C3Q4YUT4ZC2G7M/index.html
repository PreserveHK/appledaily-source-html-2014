<html><header><meta charset="utf-8"><title>肥叔叔威震星洲來頭勁傅嘉莉認約會拒斬纜</title></header><body><h1>肥叔叔威震星洲來頭勁<br>傅嘉莉認約會拒斬纜</h1><p>現年29歲的混血女模傅嘉莉（Kelly）被本報獨家影到與四眼肥叔叔在的士車廂內又攬又啜，肥叔叔疑是有家室之人，同日晚上相約太太和女兒食飯。<br>昨日有讀者爆料，指肥叔叔來頭好勁，是新加坡知名人士，名叫Low Check Kian，現年55歲，除開設律師事務所外，更是市值23億坡紙（約140億港元）、船運公司NOL的董事，曾任世界頂尖的財務管理及顧問公司之一的美林證券亞太區主席，退休前是新加坡交易所獨立董事。Kelly昨日接受電話訪問時表示不清楚肥叔叔背景：「係去新加坡旅行，一班朋友聚會時認識，淨係知佢做投資，其他唔係太清楚。」</p><p>在朋友聚會認識</p><p>報道出街後，兩人仍有聯絡，問Kelly可有向肥叔叔致歉？她說：「大家都好明白當晚唔係報道所講嘅事，所以冇話sorry唔sorry。」會否避見？她說：「如果佢再嚟香港，又或者我再去新加坡，睇大家夾唔夾到時間，順其自然，但唔會單獨見面。」</p><p>早知有太太兒女
</p><p>Kelly昨日返將軍澳開工，再為事件澄清，她說︰「嗰位係我一個外國返嚟香港嘅朋友，嗰日我自己去買嘢，咁啱佢喺附近就見個面。我哋係長輩同世姪女關係，唔係報道所寫咁樣。」但明明有片被影到錫嘴及額頭，Kelly口窒窒死撐說︰「唔係報道所寫親密動作，係角度問題，錯覺啫，冇錫過。」<br>Kelly又表示知道肥叔叔有太太及小朋友，但始終不是圈中人，不欲多談。她直言為事件感到不開心：「有啲唔開心，所以希望澄清，等家人唔使擔心。」<br>採訪：嵐山</p></body></html>