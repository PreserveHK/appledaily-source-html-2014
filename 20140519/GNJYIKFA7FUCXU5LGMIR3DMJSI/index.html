<html><header><meta charset="utf-8"><title>隔牆有耳：《中國學生》6.4前入境 - 李八方</title></header><body><h1>隔牆有耳：<br>《中國學生》6.4前入境 - 李八方</h1><p>有人去Art Basel平反六四？唔係，呢個其實係一件藝術作品，叫做《中國學生》，係已故嘅美國雕塑家Duane Hanson喺1989年、受六四事件創作。佢出名人像雕塑做到好逼真，呢位《中國學生》頭戴「絕食為民主」頭巾，手持「民主必勝」示威牌，坐喺紅色地毯上，八方日前睇展覽時發現，不時有內地人對住雕塑問：「係唔係真人嚟㗎？」<br>八方問過負責展覽嘅紐約藝廊負責人，佢話今次係因應六四事件25周年專登攞嚟香港Art Basel展出，話《中國學生》首次入到中國境，過程好順利。佢仲反問八方：「香港人好鍾意呢個作品，係唔係六四有假放？」</p><p>【六四25周年專頁】燭光不滅，血仍未冷，民主中華，花果漂零。蘋果請你一同見證：良知，從未貶值！ http://64.appledaily.com  </p></body></html>