<html><header><meta charset="utf-8"><title>馬德鐘有個高大仔</title></header><body><h1>馬德鐘有個高大仔</h1><p>【銅鑼灣】型佬馬德鐘嘅15歲獨子馬在驤，同老竇一樣生得高大威猛，最近仲代表香港參加游泳比賽，媽咪張筱蘭噚日喺微博透露阿仔攞咗七金，有機會破香港16歲以下的紀錄，認真威威！日前，馬德鐘唔使開工就陪阿仔出街，晚上7點半去到銅鑼灣利園買朱古力，兩父子搭晒膊頭有講有笑，一啲代溝都冇，馬德鐘簽完卡後，兩父子就極速上咗七人車離開。<br>採訪、攝影：梁繼光、楊浩賢</p></body></html>