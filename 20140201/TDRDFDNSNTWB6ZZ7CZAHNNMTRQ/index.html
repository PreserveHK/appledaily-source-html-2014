<html><header><meta charset="utf-8"><title>鄭多燕食唔肥秘笈</title></header><body><h1>鄭多燕食唔肥秘笈</h1><p>農曆新年大家少不免食年糕、蘿蔔糕、煎炸油器和糖果等應節賀年食品，但這些賀年食品往往容易致肥，貪食過後最緊要學鄭多燕一樣，食得多、做得多，時時勤做運動，這樣就算多嚐幾口也冇有怕！<br><br>現年47歲的亞洲塑身女王鄭多燕近期頻頻來港，除早前出席倒數活動及拍廣告外，本報記者日前邀得鄭多燕拍攝賀年照。鄭老師也有留意到香港農曆新年四周圍充滿節日氣氛，有很多香口美味賀年食品，新年的確可以大飽口福。</p><p>少鹹盡吃瘦肉
</p><p>鄭老師謂韓國過新年，都有很多應節食品，她都會下廚：「基本上韓國新年都會食年糕，食得多都擔心會肥，所以我會揀飲擇食，食肉盡量會選吃沒有太多脂肪的位置，我會用燜的形式去煮。另外，韓國好多煎餅，我不會用油去煎，轉用焗的方法去做餅。我的煮食心得是盡量少鹹，鹽份過多對我們身體不好，所以我會用淡的料理方法。」</p><p>勤力有功，貪食無益，鄭老師勸戒大家說：「我來到香港有太多好東西吃，我都吃過頭，返去韓國要勤力做運動，所以我好肯定你們過年，所有人都會狂食，食很多好吃的東西，大家都會肥，新年食那麼多好東西，一定要做更多運動，這樣大家都會身體健康，新一年才會龍精虎猛。」今年中鄭老師將在港為孫敬安的馬天尼娛樂開騷，屆時更會親授粉絲跳塑身操。<br>採訪：楊潔雯<br>攝影：陳順禎<br>場地：Cmedia</p></body></html>