<html><header><meta charset="utf-8"><title>望影偉仔呆樣
嘉玲呻：佢對住我冇反應</title></header><body><h1>望影偉仔呆樣<br>
嘉玲呻：佢對住我冇反應</h1><p>劉嘉玲昨日於柴灣工業城為鞋履品牌Roger Vivier下月初在中環置地廣場舉行的相展拍攝硬照，對攝影越來越感興趣的嘉玲，親自為硬照主題出意見，以後台風光為靈感，散發巨星韻味。</p><p>買藝術品當投資</p><p>相展除邀得劉嘉玲，還有名模Amanda S.及周汶錡等當主角，宣傳今季主打手袋Miss Viv'，嘉玲以兩個不同造型拍攝，影慣相的嘉玲極速以兩小時完成，她說：「因為之前已經傾好晒idea，自己最近做緊舞台劇，覺得後台畀我好得意嘅感覺，又想試吓新嘢。」</p><p>嘉玲平日亦會留意不同攝影大師的作品，近日與周潤發合作電影，發哥經常拍下她鏡頭背後的照片，嘉玲說：「我收到都好開心，自己會用iPhone影相，個個嘅攝影技術都提升晒，都會想試吓影番人。」以老公梁朝偉為練習對象？她笑說：「都可以，要拍吓佢對住我同對住其他人有幾唔同，係呆滯，對住我冇晒反應。」<br>昨日鄧永鏘妹妹鄧霓儀亦有到場探班，有報道指兩人將合資在西九龍開畫廊？嘉玲說：「唔係，我只係越來越着迷藝術品，自己都有留意新進藝術家，放喺屋企睇吓，又可以當投資。」<br>採訪：盧妹<br>攝影：陳順禎</p></body></html>