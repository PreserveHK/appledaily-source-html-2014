<html><header><meta charset="utf-8"><title>「非洲冇老虎何來追人？」前主播插評述員無常識</title></header><body><h1>「非洲冇老虎何來追人？」<br>前主播插評述員無常識</h1><p>【本報訊】「嘩！喀麥隆啲球員跑得咁快，一定喺家鄉俾獅子老虎追得多。」今屆世界盃無綫足球評述的冷笑話丟人，曾經在無綫新聞部當主持及記者的博客區家麟，批評評述員無常識，非洲沒有老虎何來追人？資深球員、教練兼前世界盃主持人朱國權指，現時球賽商業味濃，要求旁述說話具趣味性，忽略專業分析。他現時睇波索性關掉聲音，亦未有再與電視台合作，「道不同不相為謀」。<br></p><p>賽前應做好資料搜集
</p><p>朱國權與已故足球評述員林尚義（阿叔）曾一同效力流浪，他指當年資訊不發達，阿叔成為評述員後，憑自身見聞在賽事間加插花絮，資料大多與外電消息脗合而稍作誇張，兼顧趣味與資訊。他指講波涉及花邊新聞無可厚非，但要適可而止，自己雖然做客席主持，但不擅長「搞gag」，若喀麥隆球員速度極快，只會平鋪直敍分析教練事前操練方式及球員特點。<br>記者再引用區家麟在博客舉例，在英格蘭對意大利的賽事中，有評述員問︰「亞馬遜河喺邊？」另一位竟然答︰「亞馬遜區囉！」朱國權指其實現場評述難度高、壓力大，事前一定要做好資料搜集，了解地區特點，「要講油麻地喺佐敦隔籬，唔會話佐敦道喺佐敦隔籬。」他認為電視台現時越來越多現場直播，焦點不應在主持身上，反而要帶領觀眾了解現場實況氣氛。<br>踢波、教波數十年，近年客串做嘉賓評述，朱國權指，深入分析難以應用在目前的電視評述，因為節目要求無法包容專業教練用5分鐘分析賽前形勢，他透露曾婉拒做旁述的邀請，「佢係搞爛gag，道不同不相為謀」。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>