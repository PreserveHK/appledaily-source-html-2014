<html><header><meta charset="utf-8"><title>花絮：斷腳貓迷撐足22年
</title></header><body><h1>花絮：斷腳貓迷撐足22年<br>
</h1><p>新特蘭對上一次打入盃賽決賽，已經係1992年英足盃，最終輸畀利物浦得亞軍，但當年原來發生過一宗慘劇，一位叫甸恩（圖）嘅黑貓狂迷，因拎飛途中遇車禍斷腳，唔單止錯過場決賽，仲要下半世都坐輪椅。黑貓事隔22年再有機會爭標，佢今次唔會再錯過入場見證愛隊踢決賽嘅機會。</p></body></html>