<html><header><meta charset="utf-8"><title>馮仁昭四圍超：寸嘴Barbie低胸斟新戲 - 馮仁昭</title></header><body><h1>馮仁昭四圍超：寸嘴Barbie低胸斟新戲 - 馮仁昭</h1><p>寸嘴Barbie夏尉喻早前喺星爺周星馳面前「騎呢Rap」出晒位，最後喺海選女攞咗個「大膽才藝獎」，仲有機會參與電影《美人魚》演出。上月底，Barbie被發現約咗《爆3俏嬌娃》監製黃永峰（Charlie）喺將軍澳一間泰國菜館午膳，雖然最近天氣開始轉涼，但Barbie依然唔怕冷，着住件吊帶低胸衫大晒36G身材。見Barbie托晒腮，好細心聆聽Charlie講嘢，兩人傾足一粒鐘，之後分道揚鑣，貪靚嘅Barbie見到化妝品專門店即時入去行逛，可惜售貨員唔多理會，Barbie睇咗一陣冇癮離開。</p><p>關楚耀拍唔到</p><p>據悉Charlie最近籌拍由網絡作家向西村上春樹改編而成嘅同名新作《含忍．死人．的士佬》，原本打算今年9月開拍，但因資金問題遲遲未開工，Charlie噚日喺電話中承認話﹕「係出咗少少問題，但𠵱家OK，準備明年1月開工。」聽講關楚耀因檔期問題可能拍唔到，Charlie話：「未知，我哋會加入好多新角色，見Barbie之前喺《美人魚》咁出位，覺得佢好有喜劇細胞。」<br>撰文：馮仁昭</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>