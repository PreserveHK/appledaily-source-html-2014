<html><header><meta charset="utf-8"><title>體壇拾趣：拜恩唔打巴西奧運</title></header><body><h1>體壇拾趣：<br>拜恩唔打巴西奧運</h1><p>35歲嘅湖人後衞拜恩（圖）幫美國拎咗兩面奧運金牌，周一就主動宣佈放棄衞冕權，話自己唔會再出戰16年巴西奧運；不過都會去睇波，仲講笑話希望睇到隊友加素再拎銀牌。但拜恩都係關心吓𠵱家水深火熱嘅湖人好過，周一作客公牛激戰至加時，俾公牛前鋒T吉遜最後0.9秒上籃絕殺，贏102:100，令湖人兩連勝告終。</p></body></html>