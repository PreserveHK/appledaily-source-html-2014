<html><header><meta charset="utf-8"><title>自首也是抗爭漫畫家履行承諾　教師無懼失教席</title></header><body><h1>自首也是抗爭<br>漫畫家履行承諾　教師無懼失教席</h1><p>【後佔領時代】<br>【本報訊】以佔領作抗命，以自首示承擔。佔中三子自首，逾60人追隨，面對刑責、前途，他們毫不畏懼。有準教師以身作則，但求無愧於學生，「自己都做唔到榜樣，點樣教育下一代？」也有現職教師選擇投案，為履行承諾，為喚醒民心，「當人人討論嘅時候，就係社會改變嘅契機，公民已經覺醒」。著名政治漫畫家尊子打趣說：「到時我可能畫番啲獄中漫畫。」<br>記者：王家文　謝明明　潘柏林</p><p>家人反對自首，擔心斷送前程，但教育學院三年級學生盧卓鋒寧願當不上教師，也要做人問心無愧。「作為一個準教育工作者，強調以身作則。如果我自己都做唔到榜樣，點樣教育下一代？」他也是天主教大專聯會幹事，以罷課開始，以自首作結，他選擇承擔責任，不會視為犧牲，「某程度上係一個轉化，將已經僵持兩個月嘅行動，帶番去社區」。</p><p>佔領成效早已勝過預期
</p><p>他坦言，佔領運動原意是以和平非暴力方式表達訴求，但近兩星期運動已失焦，警方與佔領者肢體衝突增多，政府只卸責不肯回應訴求，「如果繼續留喺佔領區，只不過繼續困死呢個僵局，同警察僵持，但我哋嘅對手係政府」。<br>昨共有65名佔中參與者自首投案，部份人去年已簽署佔中意向書，昨履行責任。「承諾咗一定要做」，在中學教通識科的范老師說，自首也是一種抗爭，「係進取表現，有勇氣再走落去」。若然賠上教席，她會抗辯，「點解要抗命？係為咗爭取一個真正公平嘅制度，唔係為咗違法而違法」。<br>她坦言，自首最佳時機在10月上旬至中旬，當民意仍未逆轉、社會還未敵對之時，「畀市民睇到個誠意」。但她認為自首不代表輸掉這場佔領運動，因佔領目的是喚起市民關注政改，整場運動有老、中、青三代參與其中，成效早已勝預期，「當人人討論嘅時候，就係社會改變嘅契機」。<br>老師面對刑責，學生義無反顧，聲援到底。逾10名浸會大學社工系畢業生昨撐起黃傘為他們的老師、「佔中十死士」之一的邵家臻打氣。應屆畢業生阿煒沒忘記邵的教誨，要做一個站在社會前線爭取公義的社工，「作為一個學生，見到一個老師，用行動話畀全社會、全世界知道，我哋要爭取真普選。喺佢身上我哋學到好多嘢」。<br>邵家臻感動得無法言語，「呢度係一個好好嘅課堂，學習乜嘢叫做尊嚴就義，乜嘢叫做篤信力行（浸大校訓）」。他說堅持黑白是非，就要付出代價，「我哋係投案不投降，自首爭自主，我相信人心係會改變」。任教官校的「良心教師」吳美蘭昨也自首。就算失去教席、入獄留案底她也在所不惜，「我係一個小人物，對比香港整個自由民主發展，其他嘢都係皮毛」。<br></p><p>「爭取民主唔係個人私利」
</p><p>高峯期近數以10萬人參與佔領運動，昨響應自首僅65人，融樂會前總幹事王惠芬是其中之一，「希望以法達義，爭取民主唔係我個人私利，係要付出代價，希望大家都反思，點解有啲人願意咁做」。她有心理準備被吊銷社工資格，但願承擔後果，也認為是時候轉化這場民主運動。<br>對漫畫家一木來說，自首是下一場運動的開始，因雨傘運動發展至今，已植根年輕一代，為爭取公義而站出來，建構一個公民社會，「特別喺政制唔民主下，必須要有一個好強大嘅公民社會，一個抗衡意見嘅聲音」。著名政治漫畫家尊子則淡然說，自首只是履行承諾，但認為入獄的機會不大，「如果係，香港可能要將新機場改為監獄先得，到時我可能畫番啲獄中漫畫」。</p><p>自首人士心聲</p><p>吳美蘭老師：<br>「我估唔到由適合場合（2010年向唐英年舉牌示威）去發聲，以為政府會聽，到今日咁多年輕人爭取真普選，但政府仍不聞不問。」</p><p>盧卓鋒　教院三年級生：<br>「如果今次我唔自首，拎到個教師牌都唔安樂。作為一個準教育工作者，如果我自己都做唔到一個榜樣，點樣教育下一代？」</p><p>邵家臻　佔中十死士：<br>「自首唔係示弱，我哋相信尊嚴就義係會感動人心，相信人心係會改變。我沒有埋怨（其他死士不來自首），我只係感恩，自己可以行多幾步。」</p><p>尊子　漫畫家：<br>「因為我簽署（參與佔中）承諾書，做番我承諾嘅嘢。如果要坐監，我諗香港可能要將新機場改為監獄先得，可能我畫番啲獄中漫畫。」</p><p>一木　漫畫家：<br>「如果要社會運動持續落去，係要建構公民社會，特別喺政制唔民主嘅情況下，必須要有一個好強大嘅公民社會，抗衡意見嘅聲音。」</p><p>龍太　退休教師：<br>「我唔怕坐監、唔怕留案底。我哋用和平理性方法爭取真普選，自首係公民抗命嘅精神。我哋知道佔領係犯法，亦要承擔責任。」</p></body></html>