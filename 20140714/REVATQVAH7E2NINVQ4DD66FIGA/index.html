<html><header><meta charset="utf-8"><title>助理工程師：盼港人付出</title></header><body><h1>助理工程師：盼港人付出</h1><p>李楠燦，22歲，助理工程師，第三年7.1上街，一度猶豫是否留守。「我見唔到真普選嘅希望，中央好可能推出高篩選嘅普選，需要更多人出來表態。從來公民抗命都係要付出，由下而上去爭取，唔係乞求在上位嘅人賜予。晚上10時多我下定決心留守， 朋友半夜前就離開，大家都要返工返學，我都諒解。 」</p><p>哀警察淪政治打手
</p><p>「大概清晨6時多我被抬走，我完全冇用力，手被屈了，我叫痛他就收一收。我哋完全冇反抗，但佢哋都用武力。嗰一晚我感到憤怒，就大聲叫喊，問佢哋嘅良知去咗邊，但警察都冇反應同表情。當下我覺得好傷感，警察已經唔係我心目中嘅警察，變咗政治打手。」<br>事後，李楠燦原本對香港的前途沒有奢望，「咁多人出嚟都唔受重視，甚至被抹黑，加上議會失效，特首態度強硬，都令我很失望」；但當他看到有五百多個同路人，又覺得香港仍有希望。「只望將來和平佔中嘅人會越嚟越多，但到底係咪有咁多香港人願意拋低自己嘅利益，去犧牲一吓呢？」</p></body></html>