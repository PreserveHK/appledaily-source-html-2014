<html><header><meta charset="utf-8"><title>藝術家用畫筆留住回憶</title></header><body><h1>藝術家用畫筆留住回憶</h1><p>【本報訊】市區重建推土機摧毀家園、人情味消失，窮得只剩下豪宅。深水埗海壇街重建項目內的深水埗文化館最快下月被清場、封舖，曾參與電影《少林足球》、在深水埗成長的動畫人黃偉恆見證這區急速變遷，「每日見住隔籬幢樓一路拆、一路拆，豪宅就一路起、一路起，每日落街返工見到嘅街坊，有一日會突然發現唔見咗」。他決心用畫作訴說區內街坊故事，留住快要消逝的記憶。</p><p>另類角度描繪深水埗明哥</p><p>市建局海壇街重建項目，上月有重建戶企跳控訴，通州街246號地舖下月就會被封舖。清場前夕，關注重建發展的民間組織「活在觀塘」及深水埗文化館舉辦了「深水埗眾生相︰為誰重建未發聲？」展覽，首次將重建街道化作展覽場地，將裝置藝術、畫作、舊物與重建融為一體，展現重建對社區的影響。展覽本周六開幕，展期至8月8日，著名畫家歐陽乃霑、文化人鄧小樺也會出席。<br>展覽更徵集多位畫家的作品，記下深水埗的人物、風景、建築及街道，透過畫作展示或重現深水埗區的面貌。97年當上動畫人的黃偉恆在深水埗出生、成長，今次展覽他繪畫為人熟悉的深水埗「明哥」，「我識嘅明哥同傳媒眼中嘅好唔同，有時我返屋企會見到佢，有一次見到佢同一個朋友踎喺街邊，擔住口煙，個樣好苦惱」。他稱作為一個深水埗街坊，要親身溝通、接觸才可感覺到不同人、事、物的味道及感覺。<br>現居於海壇街的黃坦言，深水埗急速變遷，他希望透過自己的能力為深水埗區發聲，「推土式重建令到海壇街救唔番，之後可能有好多舖可能今日做緊，聽日冇咗，其實保育唔係等消失先保育……我都覺得自己發聲發得遲，但你住喺呢個地方，唔為呢個地方發聲，唔會有人同你發聲」。</p></body></html>