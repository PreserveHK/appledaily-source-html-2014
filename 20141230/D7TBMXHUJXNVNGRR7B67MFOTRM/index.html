<html><header><meta charset="utf-8"><title>魏秋樺：亞洲會繼續運作</title></header><body><h1>魏秋樺：亞洲會繼續運作</h1><p>創會兩年的亞洲會跟亞視是唇齒相依，會長魏秋樺連日關注亞視欠薪問題，她日前在尖沙嘴接受訪問時說：「我哋亞洲會有約400名會員，當中大部份係亞視員工，我哋呢排都開會討論，盡量優先協助亞視員工嘅會員解決財困。」<br>魏秋樺指亞洲會會員每年年費僅500元，她說：「會費用嚟運作成個會開支，我哋借用亞視辦公室、攝製隊，如果亞視停止運作，我哋都會首當其衝受到影響。好彩大家財政獨立，我哋會堅持繼續運作，最多到時喺出面租個office。」魏秋樺表示亞洲會運作如常，下月4日有慈善派米，5日又有慶功宴。她經歷過佳視執笠，希望亞視不要重蹈覆轍：「亞視陪伴港人57年，冇功都有勞，唔係話清盤咁簡單，好多員工家庭會受影響，希望亞視可過到呢關，快啲有新買家注資。」<br>採訪：比華利<br>攝影：沈健程<br>場地：Harlan's（The ONE）</p></body></html>