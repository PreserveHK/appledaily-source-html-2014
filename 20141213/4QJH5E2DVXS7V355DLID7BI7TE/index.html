<html><header><meta charset="utf-8"><title>82歲婆婆撐青年無私付出</title></header><body><h1>82歲婆婆撐青年無私付出</h1><p>【本報訊】82歲的麥瑞芳婆婆總是很支持學生。前日在金鐘留守至最後一刻，又勸喻女學生先離開，以免學業受累，場面感人。她說只因「唔想學生仔孤單」；她對政黨議員信心盡失，昨日說起學聯秘書長周永康，也道：「如果佢入去做議員，我都支持佢嘅，佢會為我哋做嘢」。她十分強調學生無私地付出，「佢哋唔係為自己，但出咗好多力」。<br></p><p>相信警察有同道中人
</p><p>近日社會上有呼聲，促學生領袖等新生代組黨參選，推動變革，堅持與學生共同進退的麥婆婆，也說對學生有信心。麥婆婆坦言：「我對議員冇好感」，認為現時很多政黨人士，不管在立法會或區議會，終日「掛住做騷，都唔係為我哋做嘢……學生入去選，我就唔擔心，我支持嘅」。她認為周永康、黃之鋒等學生領袖，「做好多嘢，出好多力，唔係為自己囉，自己都係得益少少」。<br>麥婆婆前晚約7時被捕，昨晨6時多獲無條件釋放，坦言「好攰呀，又凍，凍到我腳痛，好彩都有氈冚」。說到被捕的過程，麥婆婆大感不滿，指不少警察太粗暴。她說，在金鐘拘捕她的女警過份用力，「鍊到我好痛呀！我同佢講，我又唔係暴力，仲乜咁喎」。她又感到負責搜身的女警太粗暴，「掃我個身掃得幾犀利呀，連我個袋仔收埋錢嘅都摷埋，我又唔係做賊」，只有裝着報紙的背包，也被仔細檢查。<br>不過，到了警局，遇到的警員則相對溫和得多，她說：「斟暖水我飲，又同我講笑，可能因為我老啦」。她亦相信，警察當中有不少同道中人，「我哋係和平集會，為佢哋爭取嘢喎……始終佢都鍾意民主嘅，不過唔敢做啫。不過有警員話呀：阿婆你使唔使講得咁白呀！」</p></body></html>