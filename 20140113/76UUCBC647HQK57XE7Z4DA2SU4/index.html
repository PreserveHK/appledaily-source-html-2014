<html><header><meta charset="utf-8"><title>職場慧眼：一個長春藤畢業生的自白 - 張慧敏</title></header><body><h1>職場慧眼：<br>一個長春藤畢業生的自白 - 張慧敏</h1><p>因為貧窮，有人怨天怨地怨社會認定死在起跑線。背景場景一樣有人靠努力創造改寫命運，親手打造自己的未來。有本事起死回生咁巴閉？唔信！請好好細看以下我這位出身草根不過書多讀，土生土長憑獎學金入讀長春藤大學研究院，手執三個美國長春藤名校學位的大學生R的自白，再自省未遲！</p><p>「最近在面書看到某《福布斯》的文章《The Challenge Of Being Poor At America's Richest Colleges》。文中提及清貧學生在長春藤等外國名校所面對的難處。當中挑戰，跟讀書成績工作能力通通沒有關係，卻又實實在在地影響着清貧學生在學校裏每天的生活。“Difficulties arise with everything from affording on-campus student events(such as musicals or concerts), to eating alone in at the dining hall on a Friday night when friends are eating out somewhere they can't afford.”咦，似曾相識喎！話說我讀大學一年級時，星期五晚一班同學齊齊「出城」食餐便飯，食完先知大鑊，位位30美金。30美金對當時嘅我簡直是天文數字，以後都唔敢去。但星期五晚一個人戇居居孤零零在無人嘅dining hall食hall food係好淒涼嘅。於是把心一橫，索性跑去圖書館搵份工仲要做晒啲無人肯做嘅shift，星期五、六晚上6點到凌晨12點，做足12個鐘。結果呢？一到周末我有大條道理話唔得閒，不但唔使使錢仲可賺錢（雖然是最低工資）。而且，周末晚上圖書館基本上係無人嘅。所以，我每個禮拜溫書溫足12個鐘。那個學期GPA攞埋4.0，仲賺夠錢spring break時到英法背包旅行。有危先有機！缺乏資源，加點創意，正是發揮自己嘅好機會！一樣可以精采！」<br>今日稿費，被姊妹淘大學H橫刀奪愛，撥捐Home Care for Girls關愛之家作慈善用途。<br><br>張慧敏<br> http://www.facebook.com/HKcareerdoctor </p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>