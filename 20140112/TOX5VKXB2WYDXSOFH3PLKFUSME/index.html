<html><header><meta charset="utf-8"><title>上環街頭擺檔　「唔想國粹絕迹」9歲孫兒學寫書法　揮春伯伯有傳人</title></header><body><h1>上環街頭擺檔　「唔想國粹絕迹」<br>9歲孫兒學寫書法　揮春伯伯有傳人</h1><p>【本報訊】「馬到功成」、「馬運亨通」，馬年到，88歲嚴鏡添上周初又開始在上環街頭動筆寫賀年揮春，紅底金漆，喜氣盈盈。有頭戴Cap帽的90後在文武廟還神後慕名光顧，語帶欷歔說街頭寫揮春越來越少，「失傳好可惜」。但添伯說，今年很開心，9歲的男孫主動跟他學書法，「終於有傳人嘞！」<br>記者：蔡朗清</p><p>多個年頭，由當初收費幾仙一張，寫到目前30元一張；由從前數十檔爭客，到現在只剩下他一家。老顧客升仙的升仙，生意年年減少，但他並不放棄，對來訪的記者說，有生之年會繼續寫下去， 「唔想國粹絕迹。」    <br>拿起紅紙對叠預備寫字時，添伯會手騰腳震，但當他提起毛筆，蘸上金漆，瞬間，手不抖，馬步穩，一筆直書，毫不含糊，毋須補筆，一揮即就；這拜他80多年來天天練字所致。</p><p>「機印嘅揮春點同人手寫」
</p><p>添伯自豪說，7歲時替老中醫磨墨開單，耳濡目染，自學書法，10多歲便跑到街頭替人家寫賀年揮春幫補家計，「機印嘅揮春點同人手寫，人寫揮春有靈氣，福至心靈。」添伯說，位於摩羅街弓絃巷的檔口，處於文武廟下，正是龍口所在，「集天下靈氣，揮春變靈符，幫趁過啲客人年年都嚟，靈驗吖嘛。」他說，遠至居住新界村屋的客人也來買揮春，「新界人住村屋，最鍾意寫對聯，老人家最愛係『天增歲月人增壽，春滿乾坤福滿門』。」<br>驀然回首，添伯說，時代進步，來寫揮春的客人一年少過一年，「𠵱家啲人只會用手指篤住電腦板，唔會用毛筆；我以前用單鏡反光機影相，𠵱家手機都可以影相。返唔到轉頭嘞。我一直冇收過徒弟，揸毛筆點會搵到食？」<br>寫了大半世揮春的添伯，預了街頭揮春在港絕迹的一天，樂安天命，但他今年特別開心，原來找到第一個傳人，也是唯一的傳人，就是他9歲的男孫賢仔。<br>添伯說，賢仔今年升小三，要寫毛筆字，他竟然主動叫爺爺教，「細路仔冇得逼，鍾意就鍾意。佢坐定定跟我學，我教佢寫書法竅門，佢一學就識，好有天份。」添伯說得從心底咧嘴笑出來，並寫了一句揮春「活潑精靈」送給乖孫，不望他走上街頭寫揮春，只望他能將國粹傳承下去。</p><p>顧客心聲</p><p>【慕名光顧】<br>羅先生︰<br>「去完文武廟還神，順路嚟呢度買揮春，聽聞呢啲揮春好靈。」</p><p>【大嘆可惜】<br>何先生︰<br>「𠵱家冇乜見到街頭寫揮春，失傳好可惜。」</p><p>足本收睇《亂噏24》x 卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24 </p></body></html>