<html><header><meta charset="utf-8"><title>網事力場：佛門霆鋒遭惡搞　加推20潮歌</title></header><body><h1>網事力場：<br>佛門霆鋒遭惡搞　加推20潮歌</h1><p>【賣萌僧人】呢排喺網上最流行嘅話題，睇怕都離唔開嗰個貎似龍心×謝霆鋒嘅僧人，俾網友惡搞嗰張「佛教流行音樂概念大碟」《罪與佛》。正所謂人怕出名豬怕肥，呢位龍心×謝霆鋒僧人，原來係真有其人，法號叫「釋道心」，喺82年出世，16歲嗰年已經出家，𠵱家係江西嘅蘆山清蓮精舍住持。本身係佛門中人嘅釋道心，可以話係一個潮僧，唔單止有微博同facebook，成日戴住副黑框眼鏡嘅佢，頻頻貼啲嘟嘴賣萌兼嘆咖啡嘅相喺微博，聽講佢喺08年出過張叫《慈航遠渡》嘅碟，難怪佢有「潮僧」同「佛門謝霆鋒」之稱。</p><p>講番《罪與佛》概念碟，雖然只係惡搞，但已經有唔少高登巴打磨拳擦掌整歌詞，仲將完成品錄埋出嚟，擺喺YouTube公諸同好。噚日網上再瘋傳多20首心水歌，好似《明天你是否依然拜我》、《活佛節拍Bud Boom dha》、《對祢拜不完》、《一起齋戒的日子》及《齋戒很難》等，單睇歌名都啜核抵死，真係令人期待有推出嘅一日！<br>場主：守庫</p><p>網友精選惡搞歌</p><p>1<br>《明天你是否依然拜我》<br>2<br>《涅磐無限好》<br><br>3<br>《一支香的時間》<br>4<br>《對祢拜不完》<br>5<br>《交換燈油》<br>6<br>《活佛節拍Bud Boom dha》<br>7<br>《假如讓你拜下去》<br>8<br>《夜遊欲界》<br>9<br>《不可不化緣》<br>10<br>《袈裟背後》<br>11<br>《七注香》<br>12<br>《佛陀傳說》<br>13<br>《菩提成熟時》<br>14<br>《一起齋戒的日子》<br>15<br>《金身替代祢》<br>16<br>《齋戒很難》<br>17<br>《樓上來的觀音》<br>18<br>《雨中起法號》<br>19<br>《那些蓮》<br>20<br>《個個讚你齋》</p></body></html>