<html><header><meta charset="utf-8"><title>拉姑笑鋒菲戀</title></header><body><h1>拉姑笑鋒菲戀</h1><p>阮兆祥一連四場在灣仔伊館舉行的「2014硬食博覽棟篤笑」前晚圓滿結束，尾場觀眾席上有狄波拉，當祥仔唱到改編自謝霆鋒《非走不可》的新歌《非嘴不可》時，拉姑不怒反笑，聽到歌詞提到霆鋒和王菲翻撻被偷拍，拉姑四哥會難做，栢芝會呷醋，拉姑更笑到抹眼淚。之後祥仔在後台接受訪問時，大感安慰說：「我都有望吓佢哋有乜反應，尤其我唱《非嘴不可》，睇到拉姑笑到抹眼淚，當事人唔覺得我係挖苦佢，我知我過咗關。」</p><p>尾場嘉賓陳百祥在現場踢爆拉姑透露四哥向現任女友求婚，陳百祥說：「本來狄波拉放棄咗佢（四哥）之後，佢仲諗住結婚，但佢女朋友話：『你娶我去上海見吓我阿婆，我阿婆由細到大睇你啲戲大。』」<br></p><p>此外，拉姑昨晚在銅鑼灣出席活動時，被問有否與王菲見面兼食飯？她即大晒手機的相片並說：「佢（霆鋒）啱啱嘟畀我，佢話𠵱家要煮中餐畀我食，但我最開心係佢日日搵醫生整骨頭，又話10點幾瞓覺，我死得㗎喇，好安樂。」她又透露婷婷的心情OK。<br>採訪：盧妹<br>攝影：陳順禎</p></body></html>