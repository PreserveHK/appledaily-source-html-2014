<html><header><meta charset="utf-8"><title>求驗客手記：巴神友賽踢頭好狼死</title></header><body><h1>求驗客手記：巴神友賽踢頭好狼死</h1><p>利物浦新兵巴洛迪利（上圖左）喺今次國際賽期冇獲意大利國家隊徵召，佢留喺紅軍基地隨隊訓練。之前外界大讚巴神嚟到利物浦修心養性，但佢喺上周五一場對狼隊嘅閉門熱身賽幾乎又發作，喺比賽期間同對手一次五五波爭波嘅時候疑似踢到對方個頭，俾球證吹罰之後相當不滿，走埋去激烈理論到要高路托尼拉開。</p><p>領隊羅渣士都驚小事化大，冇耐之後就將巴神換走無謂搞出大頭佛。場熱身賽紅軍靠拉爾拉拿（下圖左）入波小勝1:0，呢位英格蘭國腳喺季前受傷仲未喺正式比賽上過陣，睇嚟已經準備好喺周末場英超候命。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>