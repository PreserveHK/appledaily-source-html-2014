<html><header><meta charset="utf-8"><title>趣趣地：斷腳奧維度生日P笑番</title></header><body><h1>趣趣地：<br>斷腳奧維度生日P笑番</h1><p>踢緊愛華頓嘅哥斯達黎加翼衞白賴仁奧維度因為斷腳長唞，周二過24歲生日原本唔慌快樂，好彩佢嘅哥斯達黎加小姐女友露拉亞，同佢搞咗個生日會，邀請埋米拿拉斯、迪路菲奧等隊友一齊開P（圖），仲切埋8號字樣嘅生日蛋糕，奧維度當堂開心晒。奧維度自己又喺twitter上載埋做Gym嘅相，咁勤力練習，趕得切踢今屆世界盃都唔出奇㗎。</p></body></html>