<html><header><meta charset="utf-8"><title>英超大勢：卡路爾復出韋斯咸可抗拖肥 - 青蛙仔</title></header><body><h1>英超大勢：卡路爾復出<br>韋斯咸可抗拖肥 - 青蛙仔</h1><p>韋斯咸近況甚好，又有長人中鋒安祖卡路爾停賽期滿復出，故周六於英超作客缺後防猛將的愛華頓，有力偷雞，必捧[+1]「客勝」。（球賽編號：星期六23；now623台今日11:00pm直播）</p><p>拖肥缺積基爾卡</p><p>韋斯咸一度處於危險線，但於2月頭發力，連贏4場聯賽，排名亦由尾3，攀升上第10位。近來他們領隊艾拿迪斯棄用「瘀血」羅渣莊臣，改以湯堅斯夥拍占士哥連斯扼守後防中路，效果甚好，過去5場聯賽僅失1球。另外，隊長路蘭近來着晒火，過去4場比賽入5球，加上今場有其好友兼最佳拍檔安祖卡路爾坐完3場波監復出，料會有更好發揮。<br>愛華頓主場威力勁，對上5場比賽全部贏晒，但整體而言近況比較飄忽，加上在缺正選中堅菲臘積基爾卡下，守力或多或少受到影響，就算有借將前鋒盧卡古復出比賽，亦未必夠條件把韋斯咸擊退，故要讓波不值捧，一於取韋斯咸[+1]「客勝」。</p><p>侯城讓唔起紐記</p><p>同日侯城主場對紐卡素（球賽編號：星期六25；now624台今日11:00pm直播），紐記上場迎阿士東維拉，憑雷米入絕殺波而贏1:0，結束4場不勝走勢，士氣亦因而大振，加上其他主力如高洛仙尼、迪奧迪及高法蘭等都可披甲，人腳相當完整，因此作客到近10場主場，只取得4勝2和4負兼整體實力未算太強的侯城，受讓值博，必捧受讓平/半的紐卡素下盤。<br>文：青蛙仔</p></body></html>