<html><header><meta charset="utf-8"><title>聖誕鳩嗚乜乜乜 - 陳也</title></header><body><h1>聖誕鳩嗚乜乜乜 - 陳也</h1><p>聖誕近了，有心人將香港的「迎賓實錄」recap in English，等全世界旅客（不包括內地大媽）看清楚，香港到底有幾好客，劉華抑或許sir乜乜乜多粉絲些。<br>在旺角行人路window shopping，差佬會大喝「行快X些！」遊客如果用唔鹹唔淡廣東話搭嘴：「我來鳩嗚」，會被揪出拉去後巷「做低」。許sir語重心長將旺角列為「高危」，想使錢的遊客，欲移玉步去北角，喔，等等，係咪想佔北？遊客都冇情講，一樣警棍和粗口侍候！那幾個打人打到癲的特區洋警察，唔會輸蝕得過墨西哥黑警、埃及和美國喪警！<br>馬尼拉因為一個魔警門多薩，香港康泰旅行團全車被挾持，傷亡慘重。門多薩如果在香港，葉劉一定會替他開脫，說警隊連續工作N粒鐘已經壓力爆煲，殺人放火，有乜出奇！香港警察，就等梁振英一聲令下，清場時情緒大爆發，就可以合法開槍！遊客們，聽梁特首呼籲，聖誕濕平，如果遇着金、銅暴戾清場，記得盡情買你們的LV，必要時以LV擋住無眼的警棍，只要不是淘寶貨色，名店肯定會賠償的。預祝，撐一把傘，聖誕快樂。</p></body></html>