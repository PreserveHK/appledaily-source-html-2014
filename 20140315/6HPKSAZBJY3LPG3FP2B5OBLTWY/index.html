<html><header><meta charset="utf-8"><title>網事力場：汪東城情人節攬攬</title></header><body><h1>網事力場：汪東城情人節攬攬</h1><p>台灣藝人呢排不停傳出喜訊，男星汪東城噚日都喺微博晒密照，不過啲fans唔使尖叫，佢只不過係晒同最愛嘅Iron Man相擁合照，留言話：「白色情人節快樂！Iron Man！My Love！」汪東城仲交足戲扮小鳥依人咁挨喺Iron Man胸前，之但係張相睇落搞笑多過溫馨！</p></body></html>