<html><header><meta charset="utf-8"><title>馮仁昭四圍超：秋生寸成龍　出𤓓事書 - 馮仁昭</title></header><body><h1>馮仁昭四圍超：<br>秋生寸成龍　出𤓓事書 - 馮仁昭</h1><p>黃秋生同葉童噚日喺西環出席電車公司慶祝110周年嘅記者會，秋生曾經因為選演藝人協會會長同演協秘書長陳芷菁起爭執，最後秋生宣佈棄選，噚日問秋生𠵱家由成龍做會長呢件事，佢話：「咁咪好囉，佢德高望重，不過佢早啲出聲仲正，唔使我搞到一褲都係！」<br>之不過成龍經常失言，最近仲認錯咗威廉王子係哈里，搞到成為國際笑話，秋生就話：「精采呀，可以出番本紀念冊，我憑乜嘢教人呀？你哋唔好玩我啦！」秋生又話收到訊息，加入演協唔使交會費喇，不過冇興趣參與會務，因為身為藝發局委員嘅佢話藝發局已經好多會要開喎。</p><p>葉童難忘禁片
</p><p>葉童就爆老公陳國熹追佢時都有遊電車河，因為大把時間傾偈夠浪漫喎。葉童仲話第一部戲《烈火青春》，因為湯鎮業同夏文汐嘅大膽激情戲喺電車上拍，結果搞到被禁，好在兩個月後套戲重新剪接上到畫咋！<br>撰文：馮仁昭</p></body></html>