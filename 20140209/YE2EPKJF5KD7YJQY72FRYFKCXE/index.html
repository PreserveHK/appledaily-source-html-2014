<html><header><meta charset="utf-8"><title>倘做電療恐影響智商</title></header><body><h1>倘做電療恐影響智商</h1><p>【本報訊】在威爾斯親王醫院度過整整十個月的秀一，據最新磁力共振顯示，秀一體內未有再發現癌細胞。主診醫生成明光表示，若秀一不幸癌細胞再度復發，就要考慮是否接受電療。</p><p>生存機會僅兩成</p><p>電療對殺死及控制腦癌成效顯著，但另一方面對腦部卻會造成永久傷害。成醫生無奈道出殘酷事實，「呢個病好難醫，佢情況唔樂觀，生存機會只得兩成」。<br>成續指，「秀一𠵱家仲未夠三歲，接受電療後會影響佢腦部發育，換言之好大機會會弱智，仲有其他後遺症，以後成世人都要依賴別人照顧」。秀一的父親吳壬章傷心地向記者說，現時唯一可以做的就是等待奇蹟出現。<br>秀一每天都要經歷不同檢查，身體總有不適。吳父表示，醫護人員的體諒和細心，令秀一在醫病過程中減去更多不必要痛苦。「佢哋冇同我講好多安慰說話，但喺細微嘅地方就睇得出佢哋好體諒病童父母嘅心情。例如姑娘同秀一量血壓，會趁佢瞓着後，只敢郁少少咁量，又整到好細聲，作為爸爸，我覺得好窩心，真係好感謝佢哋」。</p></body></html>