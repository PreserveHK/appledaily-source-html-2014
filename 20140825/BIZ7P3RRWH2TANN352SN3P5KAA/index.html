<html><header><meta charset="utf-8"><title>投資王擂台賽一周戰況：揀股考眼光　散戶名家鬥後勁</title></header><body><h1>投資王擂台賽一周戰況：<br>揀股考眼光　散戶名家鬥後勁<br></h1><p>港股上周於二萬五大關爭持，在港滙強勢、阿爺放水、美國加息仍遠、大行唱好等因素支持下，散戶入市意欲大增，「投資王擂台賽」玩家亦相當踴躍，令人振奮！<br>散戶組方面，排榜首的「©©」，一注獨贏標準資源（091），冇多餘動作，暫時贏緊1.41倍，總資產724萬元，揀中股票buy and hold，膽色過人！排第二散戶「我有一個夢想……」，都係揸死一隻標準資源，但就比較細注，大注係炒羅馬集團（8072），每次炒一格，都係相當有技巧，現時回報1.27倍，兩人距離約43萬銀，仲有得追㗎！<br>星級玩家方面，太陽國際證券後勁凌厲，上周五（22日）先後沽出依波路（1856）及中國新能源動力（1041）食糊，反超前兩屆冠軍Chan Yui Kong，現總資產427萬元，回報42%；Chan Yui Kong繼續「打格仔」，現時回報31%，總資產394萬元，本周相信要改變策略，炒得更進取了！<br><br>Apple Store<br> https://itunes.apple.com/hk/app/ping-guo-tou-zi-wang/id447022728?mt=8  <br>Google Play<br> https://play.google.com/store/apps/details?id=com.megahub.appledaily.stockking.activity </p></body></html>