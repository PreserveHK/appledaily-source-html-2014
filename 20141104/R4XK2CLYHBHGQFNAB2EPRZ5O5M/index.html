<html><header><meta charset="utf-8"><title>中環在線：富臨搵翠華CEO做獨董 - 李華華</title></header><body><h1>中環在線：富臨搵翠華CEO做獨董 - 李華華</h1><p>正所謂「同行如敵國」，今日開始招股嘅中式餐飲連鎖集團富臨（1443）就冇有怕，搵來翠華（1314）行政總裁（CEO）駱國安同埋捷榮國際財務總監鄔錦安做公司獨立非執董。雖則話翠華係做茶餐廳生意，捷榮又只係咖啡供應商，唔算直接競爭對手，但係富臨真係唔驚俾對方知道晒公司董事會嘅決策同秘密咩?<br>富臨主席楊維似乎就冇乜擔心，佢話兩位獨董都係業內有豐富經驗嘅管理層，有佢哋參與董事會嘅核心討論，唔單止幫到公司嘅企業管治，應該仲提供到唔少精闢獨到嘅見解，令公司運作更順暢喎。<br>咁又係嘅，駱國安除咗喺翠華打工，仲做過香港餐飲聯業協會主席，唔好話畀意見啦，淨係搞好同業關係，點都會幫到手。楊維又伺機做宣傳，話為慶祝上市，旗下富臨酒家將會推出每圍以股份編號「1443」定價嘅龍躉宴。</p></body></html>