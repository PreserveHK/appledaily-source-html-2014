<html><header><meta charset="utf-8"><title>兩位前女高官咬住陳慧琳老竇唔放</title></header><body><h1>兩位前女高官<br>咬住陳慧琳老竇唔放</h1><p>今期(30日)沙田第四場賽事，賽前形勢真係千變萬化，先後有「中山好友」、「大收成」同埋「太陽雄心」退出，所補出嘅「名馬」及「秋月春風」，都係1000米直路賽能手，固然係機會分子，但陳慧琳老竇陳崇偉隻團體馬「鑽石巨匠」，亦絕對唔可以睇低。呢匹三歲馬上仗初出，雖然輸畀今次又同場嘅「紅旗福將」三個幾馬位，但當日「鑽石巨匠」排二檔冇得埋欄，喺直路賽嚟講肯定係衰位，結果拼入殿軍，走勢已經算唔錯，熱完身今次狀態Fit咗好多，加上改抽12檔形勢逆轉，而主要對手「紅旗福將」就大幅加磅，所以Kelly老竇大有機會憑「鑽石巨匠」拉頭馬。<br>當然，仲有其他對手都好有威脅，例如「勝任如意」，馬主團體成員包括兩位前高官劉吳惠蘭及俞宗怡，隻馬上仗一出喺直路賽放到甩轆，臨尾先畀「澤心星」越過，93倍得亞軍，質素及速度唔使懷疑，今次換上意國型男杜滿萊操刀，一定咬住「鑽石巨匠」唔放！</p></body></html>