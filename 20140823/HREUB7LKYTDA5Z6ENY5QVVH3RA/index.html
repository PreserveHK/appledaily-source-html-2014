<html><header><meta charset="utf-8"><title>英超重心：火力十足德兵ready槍手冇失「拖」 - 何西</title></header><body><h1>英超重心：火力十足德兵ready<br>槍手冇失「拖」 - 何西</h1><p>愛華頓與阿仙奴在上季英超為歐聯參賽席位打生打死，兩隊在新球季季初便碰頭，周六聯賽愛華頓主場迎戰阿仙奴。阿仙奴雖有下周三歐聯附次回合後顧之憂，兼有隊長阿迪達受傷缺陣，但兵工廠火力夠，有本錢全取3分而回，平手盤捧阿仙奴。</p><p>阿仙奴在季前大勝曼城3:0贏得社區盾後，上周英超首戰贏得驚險，於主場以2:1反勝水晶宮。到周二歐聯附首回合賽事，作客比錫達斯未能取得入球，0:0和局收場，更有隊長兼中場阿迪達在比賽觸傷足踝，肯定無緣在今仗披甲。</p><p>藍斯歐戰停賽必搏命</p><p>雖說下周三的次回合賽事，對阿仙奴來說非常重要，但距離該仗尚有數天時間準備，兼且比賽地點是在自己地頭，毋須舟車勞頓，預計阿仙奴今仗造訪愛華頓，人腳上不會過於保留。<br>阿仙奴領隊雲格亦表示，中場奧斯爾、後衞梅迪薩卡以及前鋒普多斯基3名德國兵，已接近恢復十足狀態，可以在今仗候命；加上將於下周三歐聯附次回合停賽的中場主力艾朗藍斯，勢必會在今仗正選披甲，以兵工廠的中前場實力，絕對有入球保證，可在葛迪遜公園取3分而回。<br>愛華頓在新一球季英超未能全取3分，上周作客出戰升班馬李斯特城，在兩度領先下最後仍被逼和2:2。事實上，愛華頓自季前熱身賽在防守上的表現已經未如理想，8月上旬面對西甲的切爾達，以及德甲升班馬柏達邦分別各失3球，到了球季正式開始，防守表現似乎依然未有改善。<br>此外，愛華頓中場巴克里在開季前膝部受傷，短期內肯定未能披甲上陣，令球隊中場創造力下降不少，要在阿仙奴身上取得入球亦非易事。「拖肥糖」陣中還有前鋒干尼以及守將白賴仁奧維度受傷缺陣。</p><p>盧卡古狀態一般</p><p>愛華頓在今夏以破球會轉會費紀錄，正式由車路士收購前鋒盧卡古，但此子首仗表現平平，其同胞米拿拉斯在比賽末段才入替威力亦不大。<br>阿仙奴今季引入迪保治與小將哥林張伯斯，令後防線穩健程度有所提升，愛華頓要破關不易，平手盤博兵工廠。<br>文：何西</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>