<html><header><meta charset="utf-8"><title>Stephy排隊做人妻</title></header><body><h1>Stephy排隊做人妻</h1><p>鄧麗欣（Stephy）、羅力威等昨日於銅鑼灣出席少爺占的服飾品牌周年活動，司儀以兩棲女神來介紹Stephy出場，少爺占即取笑她說：「佢係一妻，一個人嘅妻子。」事後Stephy笑說：「都慣喇，我未來會係人哋妻子，但唔係𠵱家囉。」<br>提到前日跟楊愛瑾（Miki）、吳雨霏（Kary）等到澳門出席Cookies前成員鄧綺玲（Elaine）婚禮，Stephy指眾姐妹估下個拉埋天窗的將會是Miki。問到何以不邀約傅穎一同前往？Stephy即謂：「又唔係我結婚，我都唔知佢（Elaine）有冇請佢（Theresa），我哋淨係約圍內幾個去。」Stephy坦言跟Theresa已沒聯絡，但強調即使同場也不會尷尬。<br>採訪：譚倩宜<br>攝影：陳俊強</p></body></html>