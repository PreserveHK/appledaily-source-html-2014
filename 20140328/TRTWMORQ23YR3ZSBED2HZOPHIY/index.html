<html><header><meta charset="utf-8"><title>外傭保險自殺有得賠</title></header><body><h1>外傭保險自殺有得賠</h1><p>【本報訊】得成僱傭董事總經理廖翠蘭稱，得悉有女傭在僱主住所上吊自殺後，慨嘆事件「真係好慘」。廖指香港現時的勞工法例其實已全面保障僱傭雙方，「據我所知，好多外籍女傭嘅保單都包括佢嘅死亡索償，有部份亦都做到連自殺都包」。加上菲律賓政府多年前已嚴格規定，所有聘用該國工人的僱主都要購買強制保險，故此死者屍體運返菲國及身後事的費用，都應該受到相關保單保障，僱主毋須支付額外費用。<br>廖翠蘭又表示，由於菲律賓人大多信奉天主教，殮葬儀式較回教國家的為簡單。回教國家非常講究屍體的運送過程及處理方法，「佢哋要求將屍體運到鄉下地方，同埋所有儀式都要做足，有時可能僱主負擔部份嘅費用」。</p></body></html>