<html><header><meta charset="utf-8"><title>婚宴𤓓事連累Yumiko側田認衰拒戒煙</title></header><body><h1>婚宴𤓓事連累Yumiko<br>側田認衰拒戒煙</h1><p>側田曾經醉酒鬧事，最近又吸煙出醜，上周五在鄭希怡（Yumiko）的婚禮上，側田被拍到跟黃家強在室內吸煙，其間家強又爆粗指罵側田說：「你班友真係當人哋間餐廳冇X到！」對於自己三番四次失禮，前晚在灣仔為「超越界限至清至純音樂會」演出的側田尷尬地說：「瀨咗嘢，真係唔好意思。」側田被問到跟家強有否衝突，他說：「冇，家強都有食，仲派煙畀我。」側田變成婚禮主角，他表示已經向主人家Yumiko致歉，並一再重申以後不會在室內吸煙，若要吸煙會到室外，不過，吸煙危害健康，側田被問到會不會戒煙，他說：「冇諗過，戒煙要有原因先戒到。」</p><p>千嬅湊仔冇朋友</p><p>楊千嬅在音樂會打頭陣，並邀請側田合唱《心仍是冷》，台上放了樽裝水，頻頻飲酒出事的側田，自嘲一番：「我哋係咪應該飲多啲水。」中秋節出騷的楊千嬅表示開騷前跟家人做節，已經開學的囝囝Torres送了一個DIY燈籠給她，千嬅說：「返學之後好多嘢講，仲成日拎電話錄語音短訊寄出去。」<br>為了要做一個好媽媽，千嬅要犧牲自己的生活，她說：「𠵱家朝朝早送個仔返學，生活改變晒，日日7點幾就起身，夜晚朋友叫我出去都唔出，好似冇晒朋友咁。」<br>另外，同場的Gin Lee約滿BMA回復自由身，正斟洽多間唱片公司，條件是有空間做她想做的音樂，價錢不是最重要的考慮因素。</p><p>Fans黑絲上身</p><p>此外，千嬅昨日在銅鑼灣出席新碟《色惑》簽名會，穿上deep V上衣的她毫無睇頭。大會安排粉絲上台模仿千嬅的性感舞步，其中一位男粉絲着黑絲加短褲，千嬅說：「你真係好勁，我都輸咗畀你。人生真係需要好大勇氣先可以做到呢步。」她亦稱前晚演出後趕回家與囝囝Torres玩燈籠，她說：「我打畀阿媽㩒住佢唔好畀個仔瞓，都玩咗15分鐘。」<br>採訪：馬建華、盧妹<br>攝影：陳志嵐</p></body></html>