<html><header><meta charset="utf-8"><title>關仁隱事：「大口姐」黐公關攞着數 - 關仁</title></header><body><h1>關仁隱事：「大口姐」黐公關攞着數 - 關仁</h1><p>最近「大口姐」搭上「大牛龜」，但係佢哋呢段戀情，似乎冇乜人睇好，除咗大牛龜嘅屋企人唔鍾意之外，大口姐嘅臭史仲俾人越揭越多㖭。</p><p>狂擸贊助</p><p>大口姐表面上好識做人，不過識得佢耐嘅朋友，都知道佢嘅性格好有問題，平時佢最鍾意就係搵着數，好鬼貪心，佢仲恃住自己識得人多，形象又唔係太差，所以佢成日周圍問啲公關攞免費護膚品、衫、袋等，問人攞咁多贊助都面不改容。<br>話說關仁聽聞有一次大口姐搵着數仲搵到過埋界，佢問公關攞「多仔樂隊」嘅演唱會飛，由於啲飛好難求，大口姐又獅子開大口，話一定要坐靚位，搞到個公關左撲右撲，好鬼辛苦，真係多得大口姐唔少！<br>撰文：關仁</p></body></html>