<html><header><meta charset="utf-8"><title>鳳凰計劃　嘥6,000萬搞唔起足運球會仍無場練波　入場人數不升反跌</title></header><body><h1>鳳凰計劃　嘥6,000萬搞唔起足運<br>球會仍無場練波　入場人數不升反跌</h1><p>【醜陋港足】<br>【本報訊】香港職業足球的假波醜聞，再次凸顯香港足運的病入膏肓。輿論認為，要杜絕假波，必須確保球會與職業球員有足夠收入。簡單來說，就是要振興足運，讓球迷與贊助商重新踏足球壇。政府於兩年多前向香港足球總會撥款6,000萬元，推動「鳳凰計劃」，至今，錢差不多花光，假波醜聞不絕，一場盃賽決戰的看台仍然空了一大半。<br>記者：蔡元貴</p><p>香港足球代表隊於2009年奪得東亞運金牌後，民政事務局局長曾德成馬上抽水，多次在不同場合提及此事。在輿論壓力下，民政局於2010年成立足球專責小組，推動足運長遠發展。再於2011年宣佈在三年內向足總撥款6,000萬元，落實顧問建議的鳳凰計劃。<br>由英國顧問公司撰寫的《香港足球的發展：「我們是香港」—敢於夢想》報告，臚列了數十項振興港足的建議，足總最終採納了33項。但自計劃2011年展開以來，只完成了15項。</p><p>養肥足總「個個都係經理」</p><p>舉例說，曾德成於2011年稱，當局一直跟進在將軍澳設立足球訓練中心的計劃，三年下來，足球訓練中心仍屬空中樓閣。民政事務局亦曾承諾配合鳳凰計劃，加建球場，滿足球會練習需要，但時至今日，仍有甲組球會要向炒籌黨買籌租場操練。<br>甲組球會東方沙龍的總監梁守志表示，該隊今季只獲分配到青衣東北部的球場操練，而且只有上午時段。但職業球隊練波，都是上午練體能，下午練技術，下午更加有需要場地。結果，「我哋要向訂咗場嘅炒籌人士買籌，先有場地操練」，而且場地越炒越貴。<br>對於三年前把全港球迷與球圈人士都弄得躊躇滿志的鳳凰計劃，梁守志嗤之以鼻：「鳳凰計劃好多嘢都未做到，政府畀錢只係膨脹咗足總嘅支薪架構，𠵱家個個都係經理，個個幾萬銀人工，成個足總多咗好多好多人，一樣嘢有三個人做。鳳凰計劃除咗幫到一班人做到經理之外，係咪幫到香港足運？」<br>球迷都期盼，6,000萬元可以提升港足排名，振興球市。惟鳳凰計劃推行至今，香港在國際足協世界排名中，只由2009年12月的143名微升至去年12月的140位。2008至09年度球季，每場甲組球賽的平均入場人數為1,128人，今季至12月底為止，平均人數只得998人。昨日在香港大球場舉行的高級組銀牌決賽，錄得6,820人入場，入座率僅17%，但已是今季的新高。</p><p>議員反對繼續撥款支援</p><p>港足長期積弱，讓經歷過光輝歲月的資深球圈人士不滿。本身是愉園前班主的立法會議員林大輝形容鳳凰計劃是山雞計劃：「公帑丟落去，政府點解唔去監管？唔達標係咪要回水呢？點向納稅人交代？」他揚言，若政府向立法會申撥款項繼續支援鳳凰計劃，他必會反對。<br>就連本應受惠的梁守志也不再支持鳳凰計劃：「6,000萬撥款有冇用？球會如果為咗嗰幾千萬先搞波，唔會有人堅持到今時今日。球會都唔要求分嗰6,000萬，我都唔支持再撥款，因為鳳凰計劃只帶嚟反效果。」</p><p>球圈人士論「鳳凰」</p><p>民政事務局專責小組成員呂大樂<br><br>「球壇如果唔想改變，足總作為非牟利機構冇得逼佢，呢啲係一個你情我願嘅事。」<br></p><p>球會東方沙龍總監梁守志<br><br>「政府畀錢只係膨脹咗足總嘅支薪架構，𠵱家個個都係經理，個個幾萬銀人工。」</p><p>足本收睇《亂噏24》x 卓韻芝； 跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24 </p></body></html>