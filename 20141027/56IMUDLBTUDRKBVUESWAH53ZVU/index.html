<html><header><meta charset="utf-8"><title>加料內容：寸爆無綫工時長</title></header><body><h1>加料內容：寸爆無綫工時長</h1><p>黃子華早前在香港站棟篤笑講到去年在無綫拍劇，竟遇上全城罷睇事件，繼而引伸到佔中話題。去到澳門站不談佔中的他，則借拍劇事件加添內容寸爆無綫，子華認叻謂：「我拍電視好成功，有啲嘢唔使謙虛。」子華自嘲拍電視劇，令他知道自己身體好到可以走難，寸爆無綫的超長工作時間：「因為走難嘅人每日要瞓四個鐘，點解？因為追殺佢哋嘅人每日係要瞓五個鐘，我拍電視每日係瞓兩個鐘。」<br>子華指拍電視的時間表由06至28，他續說：「各位0628即係由朝早6點，拍到凌晨4點，之後過兩個鐘又再開工，大家聽清楚，我係話過兩個鐘，唔係瞓兩個鐘，除非你可以一收工，用零秒將身上嘅假身假牙假髮除晒，然後就企喺度，立即進入深層嘅睡眠狀態，企兩個鐘，咁你就會有兩個鐘頭睡眠。」他更抵死地以死人化妝及換壽衣比喻化妝和換戲服。</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror </p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>