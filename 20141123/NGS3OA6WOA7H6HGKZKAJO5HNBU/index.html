<html><header><meta charset="utf-8"><title>【壹週刊】同志為普選狠撇德國金融才俊</title></header><body><h1>【壹週刊】同志為普選<br>狠撇德國金融才俊</h1><p>【壹週刊】金鐘佔領區有個拿彩虹旗的「習總」，附近聚集了十多名同志，包括廿四歲的阿壯(化名)。上週四是阿壯和同居男友分手一個月，他獨坐帳蓬外低頭沉思良久。<br><br>八月，阿壯在旺角一間同志桑拿，認識了比他大一歲、來自德國的Peter(化名)。桑拿房內，兩人四目交投即通電，就這樣hehe了一晚更成為戀人。<br><br>阿壯住粉嶺公屋，讀浸大新聞副學士畢業後，在一家兒童社福機構任職短期活動統籌，月薪僅得萬一元。Peter則來自另一個世界，畢業於史丹福大學經濟相關學系，現於IFC寫字樓自設房地產投資公司，非常有米。<br><br>出身基層的阿壯對社會感覺特別強，但枕邊的「外國勢力」Peter卻萬事金錢掛帥，阿壯晚晚到金鐘過夜，但Peter呷醋，兩人話題日日圍繞「點解唔陪我」，阿壯終於忍痛斬情絲。激到為民主放棄愛情，講到尾都係為咗阿壯一個小小願望：「我只想係陽光下戀愛。」 <br><br>iPhone版下載： http://goo.gl/1SDaWF <br>Android版下載： http://goo.gl/xfQS8D <br><br>壹週Plus網頁<br> http://nextplus.nextmedia.com/  </p></body></html>