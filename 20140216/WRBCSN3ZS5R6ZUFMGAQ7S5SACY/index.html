<html><header><meta charset="utf-8"><title>王菀之父母為小雞驕傲</title></header><body><h1>王菀之父母為小雞驕傲</h1><p>王菀之（Ivana）、衛詩雅及黃偉文（Wyman）昨日到旺角為電影《金雞sss》謝票，全場爆滿，戲中扮演小雞吳璐的Ivana，大受觀眾歡迎，而Wyman則對在場觀眾說：「有冇人係俾男友逼嚟學嘢嘅？如果大家想家庭和睦，就要嚟睇，好有教育意義㗎！」<br>Ivana表示父母本欲於加長版上映當日入戲院捧場：「不過佢哋買唔到飛，其實爸爸、媽媽好proud of我拍到呢套大片。」男友是否已捧場？Ivana說：「其實情人節當日我哋本來想一齊睇，不過買唔到飛，情人節當日我哋一齊煮飯，之後喺條街行咗幾個鐘都唔捨得走。」記者笑他們如此難分難捨是否好事近？Ivana即面紅笑指不懂回答。<br>衛詩雅則指自己於加長版內的演出沒有底線，並說：「係意識上冇底線，性感嘢就唔會到我，不過只要金媽（指吳君如）OK，要我點都冇問題。」<br>採訪：譚倩宜<br>攝影：仇志德</p></body></html>