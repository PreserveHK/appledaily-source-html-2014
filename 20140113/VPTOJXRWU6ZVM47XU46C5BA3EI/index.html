<html><header><meta charset="utf-8"><title>關仁隱事：「至痕」腳趾公痛死忍 - 關仁</title></header><body><h1>關仁隱事：「至痕」腳趾公痛死忍 - 關仁</h1><p>「豬人」早排喺個頒獎禮度狂噴口水，搞到節目超晒時，工作人員嗌晒救命。原來節目高層「至痕」都多得豬人唔少，事關至痕當日着錯咗對好夾腳嘅鞋，夾到腳趾公痛到不堪。原本至痕以為上台後快快趣趣頒完獎畀豬人，就可以即刻落番台坐低休息，點知豬人講到唔停口，至痕亦冇得走一直企喺台度做聽眾，加上現場咁多人睇住，至痕腳趾公痛到死死吓，都要繼續死撐，個樣仲要係笑笑口扮輕鬆嗰種，真係陰功豬。<br>撰文：關仁</p><p>戲裡戲外，話題最強，立即收睇《動戲場》:<br> http://hk.movies.nextmedia.com/extra/list/ </p></body></html>