<html><header><meta charset="utf-8"><title>體壇拾趣：尼殊復出好定壞？</title></header><body><h1>體壇拾趣：<br>尼殊復出好定壞？</h1><p>湖人啱啱發表咗今季嘅隊相，玩吓捉錯處先：佐敦希爾同老細畢斯家族成員都失咗蹤喎。拜恩個樣黑口黑面，可能係睇見班波今季越打越沉，咪覺得唔happy囉。不過，最新有單唔知係好定壞嘅新聞，話早前宣佈咗今季唔使再預佢嘅尼殊（圖）會喺周五對住巫師場波復出；究竟尼殊係神奇傷好所以復出，定係因為湖人唔夠人用，迫到尼殊未好番都要夾硬落場？</p></body></html>