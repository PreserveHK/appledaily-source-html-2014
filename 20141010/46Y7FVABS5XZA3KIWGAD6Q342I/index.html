<html><header><meta charset="utf-8"><title>魚樂無窮：四叔撐阿爺出錢出力 - 唐牛</title></header><body><h1>魚樂無窮：四叔撐阿爺出錢出力 - 唐牛</h1><p>儲局加息降溫，美股再度逼近17000，A股八連升，港股亦唔執輸，創佔中後新高。學運領袖與政改三人組會面突然取消，雙方對峙局面難面再度緊張，但此刻狼英政府已面臨崩潰，689自己因偷袋5,000萬銀亦自身難保，故激烈嘅清場行動，理應不會再出現。事實上，最能反映資金流向嘅港滙，已重上7.755水平，亦未有因結束會面一事而再度轉弱，可見市場信心已逐漸恢復。<br>信心十足嘅還有一眾大孖沙，又以四叔李兆基無間斷增持恒地（012）及新地（016）最積極，可謂完美撈底，另一旗艦煤氣（003）更豪擲6,000萬銀回購，噚日一度爆升半成，想當日董伯伯率領一眾富豪上京見習總，會後四叔帶住副超見記者，雖然貓紙都睇得唔係太清楚，但依然將阿爺嘅心聲一字一句全部讀出，而家又埋首托市，撐中央可謂出錢又出力。</p><p>星光集團候0.5元翻兜</p><p>瀚洋物流（1803）控股股東獲洽購股權，復牌後曾炒高五成，殼股有價有市毋庸置疑。上月下旬推介星光集團（403），之後曾高見0.61元，經過一輪整固後，噚日再度發力，第二輪攻勢一觸即發。簡單再介紹一下星光有幾正︰最新市值2.8億銀，手頭淨現金1.1億銀，市賬率0.5倍，息率4.7厘，大股東揸貨近六成。嘩！完全符合晒殼股嘅條件，大膽估計唔少有心人會敲門問價，一旦成事，爆發力難以估計，今鋪一於候0.5元水平翻兜，博升穿上次高位0.61元！<br><br>唐牛<br> https://www.facebook.com/tongcow88 </p></body></html>