<html><header><meta charset="utf-8"><title>癌魔苦纏好媽媽每月藥費5.4萬　心痛連累兩子</title></header><body><h1>癌魔苦纏好媽媽<br>每月藥費5.4萬　心痛連累兩子</h1><p>【蘋果暖流】<br>好媽媽德姐（52歲）為家庭勞碌大半生，六年前不幸確診肺癌後，曾接受十多次化療及切除左肺手術，原以為可遠離病魔，卻於去年證實癌症復發。癌魔纏繞不休，德姐為治病耗盡積蓄，眼見兩名20多歲的兒子每天為口奔馳，她深感歉疚地說：「唔係因為我個病，佢哋條路唔會咁難行。」<br>記者：鄧詠中<br><br>六年前，德姐骨痛持續，坐立難安，掃描後確診患第二期肺癌，曾接受化療及切除左肺手術。</p><p>丈夫被炒　按樓醫病</p><p>惟禍不單行，德姐完成首四次化療後復工不久，因工傷而被迫停工，「畀架手推車撞爆腳踭，搞咗幾年先攞到賠償，出事嗰排老公又被炒，按咗層樓先有錢醫病」，德姐憶述當年壞事接踵而來，眼泛淚光，「負債纍纍，個病醫極都唔好，都唔知點算」。<br>德姐任職清潔工多年，辛苦工作只換來微薄薪金，但她毫無怨言，大半生辛勤節儉，只為苦心栽培兩名兒子成人，「慳得幾多得幾多，用咗十幾年嘅電器用得就用」。一生安貧樂道的德姐卻慘遭癌魔改寫命運，既被迫為治病耗盡積蓄，喪失工作能力，更無法再負擔兒子進修費用，現時只靠丈夫任地盤司機及兩名兒子任地盤和裝修散工維生，收入僅夠餬口。「唔想用兩個仔啲血汗錢，我呢個病已經累咗佢哋好多。」她無奈地說。<br>苦命母德姐癌症復發後再接受化療，惟病情毫無起色，醫生遂建議服用自費藥Crizotinib抑制病情，為德姐診治的威爾斯親王醫院表示Crizotinib屬第二線治療，對七成病例有療效，副作用亦較輕微。</p><p>盼見兩子成家立室</p><p>德姐慨嘆不獲藥廠資助藥費，面對每月5.4萬元天價的藥費束手無策，正考慮向其他基金申請資助，惟申請需時，飽受癌魔煎熬的德姐只盼盡快開展療程，盼善長伸出援手，「淨係想兩個仔生生性性，唔知有生之年，有冇機會見到佢哋成家立室」。<br>「德姐」捐款編號：C3709 <br>網上捐款： http://bit.ly/1nQRthE </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br>蘋果基金facebook 專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3709">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3709">捐款記錄</a></div></p></body></html>