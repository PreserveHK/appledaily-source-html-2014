<html><header><meta charset="utf-8"><title>呂中豪傑：利記小將胸襲聽衰 - 呂晨</title></header><body><h1>呂中豪傑：利記小將胸襲聽衰 - 呂晨</h1><p>任你更型，一鹹濕就唔型。家陣俾利物浦借咗去英冠打比郡嘅後衞韋斯頓，雖然稱不上型仔，但一張猴擒胸襲照，已經足以令呢個英格蘭小將「身敗名裂」。雖然借夜蒲之名，任何親密同瘋狂行為都可以變得合理化，但局外人眼中可能只覺糜爛。大概韋斯頓自覺做得出又唔怕認，於是亦將呢一張輕攬「肉彈」照放到個人Instagram上。<br>相中「肉彈」真正身份係來自巴拿馬嘅24歲模特兒Stephanie，佢身兼女主持同演員，但無論係其紅唇抑或「中門大開」嘅大V領，都毫無美感可言。可能覺得自己好靚，所以Stephanie上載唔少自拍照到Instagram，當中不乏性感谷胸，仲瞓晒身着豹紋T-back露股，對自己驕人身材充滿自信，仲自信到自戀㖭。<br>各花入各眼，但呢粒「肉彈」真係好礙眼，真心覺得任你再靚，一姣就真係唔靚。<br><br>文：呂晨<br>以女性角度看球星新聞，唔用眉筆用原子筆寫低球壇百態！</p></body></html>