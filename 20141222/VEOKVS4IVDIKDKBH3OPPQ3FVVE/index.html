<html><header><meta charset="utf-8"><title>【壹週刊】尖咀墨西哥　獨佔露台歎水煙</title></header><body><h1>【壹週刊】尖咀墨西哥　獨佔露台歎水煙</h1><p>【壹週刊】諾士佛臺六號三樓是墨西哥餐廳，環境比四樓優勝，不在於地方更大，而是酒吧對出位置設有小露台，可以在戶外空間飲南美特色雞尾酒，更有水煙提供。加上菜式以香口小食為主，唔想正正經經坐低食晚餐的話，來Caliente柯打幾款nachos，邊飲酒邊食水煙，輕輕鬆鬆又一晚。<br><br>室內有幾幅海報點綴，簡約舒適。菜式偏向南美及美式風格，例如地道的nachos、taco、quesadilla不同的粟米餅或脆片有齊，又有tex-mex的春卷、雞翼等小食，全部都送酒的。最基本的粟米脆片nachos，淋上熱溶微辣的芝士，而且還可以做素食版本，菜式亦會減辣，照顧不同需要。夾餅taco更是每天自家製，粟粉搓成，軟熟不乾身，配上的肉類餡料，賣相普通，其實用了八至十小時低溫慢煮，肉嫩多汁。菜式分量不少，最好三四個人一齊幫襯。<br><br>另外，happy hour時段酒類三十多元有交易，而且樓上鋪新開張人流較少，隨時可以獨佔露台，亦都比樓下酒吧街清靜好坐得多，如果想同朋友靜靜哋飲嘢傾計，啱晒。<br><br>Caliente<br>地址︰尖沙咀諾士佛臺6號3樓<br>電話︰2723 5968<br>營業時間︰星期日至四 6pm-2am、星期五及六 6pm-3am<br><br>iPhone版下載：<br>  http://goo.gl/1SDaWF <br><br> Android版下載：<br>  http://goo.gl/xfQS8D <br><br> 壹週Plus網頁<br>  http://nextplus.nextmedia.com/ </p></body></html>