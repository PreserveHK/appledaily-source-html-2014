<html><header><meta charset="utf-8"><title>體壇拾趣︰同轟40分尼拉特K.O.二少</title></header><body><h1>體壇拾趣︰同轟40分尼拉特K.O.二少</h1><p>雷霆前鋒杜蘭特因為足踝傷連續3場缺陣，周二主場鬥拓荒者，韋斯卜克（左）攞正牌開火，遇上對手控衞尼拉特（右）又係射得之人，兩人當然不斷駁火。尼拉特第4節最後階段射入3分，追成98平手，係拓荒者近4仗第2場打加時，加時階段尼拉特繼續手風順，助客軍以115:110勝出。埋單計，韋斯卜克貢獻40分、10籃板6助攻，尼拉特亦有40分、11助攻、6籃板，翻查NBA歷史，係第3次兩邊有球員拎到40-10-5數據，上一次已經係92年「大鳥」布特大戰德士拿。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>