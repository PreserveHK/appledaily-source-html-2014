<html><header><meta charset="utf-8"><title>黎智英矢言不賣壹傳媒</title></header><body><h1>黎智英矢言不賣壹傳媒</h1><p>【本報訊】《am730》及《蘋果日報》突被有組織抽廣告，壹傳媒主席黎智英昨表示，集團一直遭受中資機構等大財團抵制，曾估計每年廣告收入因而損失二億元。但他承諾為免子孫罵他「契弟」，不會讓大財團「買起」壹傳媒。</p><p>指佔中是爭普選希望</p><p>黎智英接受商台《在晴朗的一天出發》錄音訪問時說，以往抽廣告的包括在內地業務龐大的公司，加上最近銀行大戶也突抽廣告，壹傳媒確實承受廣告壓力，「一年我哋冇嘅廣告，以前嚟計，都超過兩億。係咪政治壓力，或者其他嘢得罪人哋就唔知」。<br>主持人陳志雲問他廣告商曾否明言不滿壹傳媒立場，黎說：「我覺得冇人咁白癡，叫你唔好咁寫會抽，俾你揸住話柄。個個都係暗啞底咁抽」。<br>黎智英強調，目前集團數碼化轉營成績理想，暫時不會結業，「如果蝕到我飛起，都頂唔到嘅，但係𠵱家都唔會」。壹傳媒以往多次傳出賣盤，陳志雲問道：「如果有人畀好多錢買起你個集團，會唔會考慮？」黎說，這筆錢再多也難以洗脫「契弟」污名，「如果我啲子孫第二日話，我老竇好有錢，不過契弟嚟㗎，咁我點呢？你畀幾多錢我都唔肯做契弟嘅大佬。」台灣《蘋果日報》去年賣盤，親北京財團一度打算入主，最終拉倒。<br>對於2017年能否實現真普選，黎坦言不敢抱厚望，但佔中「係唯一可以爭取到普選嘅少少希望」。他斥特首梁振英在施政報告為挽民望亂派錢，種下加稅禍根，最終窒礙經濟發展。黎認為，推動經濟的最佳方法就是減稅，「應該做嘅佢唔做，將啲錢去買民調，我覺得梁振英係梁振英囉。」<br>壹傳媒平面媒體行政總裁葉一堅表示，集團刊物多年來遭中資機構及大地產商杯葛，黎曾估計每年因此損失二億元廣告收入。至於最近銀行等大戶突然抽廣告對集團的損失，目前難以估計。</p></body></html>