<html><header><meta charset="utf-8"><title>【壹週刊】戶外cool 住玩　狗狗背心浸水涼浸浸</title></header><body><h1>【壹週刊】戶外cool 住玩　狗狗背心浸水涼浸浸</h1><p>【壹週刊】每日返工都好掙扎，已經獨留狗狗喺屋企，仲要熄埋冷氣，室溫直升兩度。<br><br>狗狗用幽怨眼神睥實我，但長開冷氣好危險。可以點？不妨為寵物準備降溫產品，令佢哋有個涼浸浸嘅夏天。<br><br>其實有好多室內外用嘅寵物清涼用品，仲好professional添！先講室外，呢啲冷熱有唔同物料，有冷凍gel，有鋁，就咁用已經好涼，放入雪櫃一陣效果更好。小巧到可以放入狗袋出街，去跑完返入袋都冇咁熱嘛！<br><br>至於出去外面玩，室外又有咩可以選擇？有啲背心同頸帶浸水即涼，好正架。點用？將佢浸15分鐘，狗狗一著完件衫就無喘氣，開心喺度行嚟行去幾舒服呀！有呢啲產品，狗狗今個夏天唔怕熱啦！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>