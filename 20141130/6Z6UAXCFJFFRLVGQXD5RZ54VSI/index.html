<html><header><meta charset="utf-8"><title>體壇拾趣：快翼均仔向世界出發</title></header><body><h1>體壇拾趣：快翼均仔向世界出發</h1><p>一日前威盡港九學界D1足球賽嘅英華書院快翼鄭兆均，噚日喺金判坤（Kim、小圖黑衫）有份甄選嘅Nike Most Wanted香港區足球選拔賽中順利入選最後7強，下月中到廣州同來自北京、上海及廣州共28名球員較技，爭取兩個世界選拔賽嘅參賽名額，均仔話志在必得喎。</p><p>今年香港區共有60名選手參加選拔，噚日開始一連串嘅速度、力量等體能及技術測試，同埋11人對11人對賽，第1次做評審嘅阿Kim全程睇到實，佢話：「呢種選拔賽有助提升年輕球員嘅自我挑戰及推動力，我好着重佢哋嘅體能同場上紀律。」評審仲有澳滌教練李志堅同2011年躋身世界選拔賽32強嘅梁冠聰（小圖右五）。<br>正效力港超流浪嘅17歲均仔，上月初對飛馬時，曾射入其港超第1球，上周日對黃大仙又再有入球，噚日對賽時表現出色，佢話：「入選7強算喺意料中事，我更想喺廣州攞到世界選拔賽嘅參賽名額。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>