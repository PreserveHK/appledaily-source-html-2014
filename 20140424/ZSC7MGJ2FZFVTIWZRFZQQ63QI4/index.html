<html><header><meta charset="utf-8"><title>鍾樹根廈門團　交通、酒店降呢不符行程　參加者一肚氣</title></header><body><h1>鍾樹根廈門團　交通、酒店降呢<br>不符行程　參加者一肚氣</h1><p>【本報訊】民建聯立會議員鍾樹根辦事處在復活節假期主辦的廈門高鐵旅行團，被投訴貨不對辦，包括無安排直達廈門的高鐵，又未有按原定安排5星級酒店，鍾更涉事先知悉而不通知團友，涉不良銷售手法。鍾樹根自稱受害者，歸咎內地旅行社安排差。<br>記者：林偉聰</p><p>涉事的「廈門四天高鐵品質團」由鍾樹根位於小西灣邨辦事處主辦，由旅行社「優質假期」承辦，行程包括南北土樓、鼓浪嶼等著名景點，賣點包括高鐵往返廈門及全程入住5星級酒店翔鷺國際大酒店，4月18日出發，團費每位2,380元。團友區小姐從居於小西灣邨的朋友得知此團，由於翔鷺國際大酒店的口碑甚佳，於是和朋友一行四人報名參加。<br>他們日前隨團甫到深圳高鐵站已發現不妥，因接待社以負責的導遊不諳廣東話為由，改派一名普通職員接團，但該職員未按團友名字分發實名訂購的車票，令部份團友幾乎「冇位坐」，安排混亂。更離譜的是他們獲得的車票並非前往廈門，而是離廈門約70公里的漳州，再轉乘旅遊巴至廈門，與原定行程不符。<br>傍晚抵達廈門後，旅遊巴與另一架車輕微碰撞令倒後鏡損壞，司機堅持停在現場等候保險公司，但導遊既無安排另一旅巴，30多個團友就在馬路邊呆等兩個多小時，原定的「閩南風味」晚餐告吹，只能在路邊的小飯店用膳。</p><p>民建聯職員疑早知安排
</p><p>擾攘至晚上11點，旅行團終於到達酒店，但「一肚氣」的團友赫然發現，眼前的酒店並非原定的5星級翔鷺，而是準4星級的金巴蘭酒店，「真係好過份，寫明係翔鷺我先報呢個團；有啲團友仲約咗朋友喺翔鷺見面，去到門口先知俾人改咗！」區隨即向隨團的民建聯職員投訴，對方竟表示一、兩天前已知悉更換酒店，區質疑民建聯職員早知安排有變卻不通知，有心瞞騙，即晚就以電郵向鍾樹根、譚耀宗、蔣麗芸等辦事處投訴。<br>餘下行程仍是一波三折，首天旅巴損壞，但無安排另一旅巴代替，反而以「10個團9架車」的方式處理，要等待其他旅巴有空檔才來接載他們，「三個鐘換四架車，個個景點都要攞晒啲嘢落車，漏咗喺車，夜晚先攞得番」。原本觀光為主的品質團，往往在古蹟、文物館等景點逗留僅30至40分鐘，不夠參觀；相反在售賣茶葉、貔貅等購物點就花上一、兩小時，「根本冇人想買嗰啲嘢，個個喺度呆等」。區批評民建聯職員行程期間沒積極向接待社反映問題。</p></body></html>