<html><header><meta charset="utf-8"><title>小店免費供應雪糕</title></header><body><h1>小店免費供應雪糕</h1><p>【本報訊】小店人情味濃，紛紛為佔領旺角抗爭者送暖。在黑布街只有30多個座位的甜品店「Captain糖」，對警察竟出動警棍、胡椒噴霧及催淚彈對付手無寸鐵的學生及示威者，感到憤怒，佔旺自周一發生後，甜品店提早營業時間，免費為佔旺人士提供冰水、雪糕及充電器；一旦佔旺據點需要冰粒等物資，店員將義不容辭運送到彌敦道。<br>「Captain糖」門外的黑板寫上「為支持香港人，免費提供叉電、冰水、雪糕給予示威者。加油！爭取自由！」店員曾小姐說：「成間舖都好支持，本身有諗過罷工、罷市，但租好貴，所以希望用呢個方法幫到佔旺嘅人，畀嗰場佢哋休息。」甜品店平日營業時間為下午四時至凌晨兩時，但為支援佔旺，將開店時間提早至中午十二時。<br>曾小姐指香港人「自己特首自己揀」，雖免費開放予示威者，生意減少，「生意少咗好多，條街都好靜，老闆話冇所謂啦，支持吓，想出一分力。」她又指一直有留意佔領旺角的社交網站，「見到佢哋需要冰、要水都會即刻送過去，因為好多車都入唔到去，我哋咁近希望可幫手。」</p></body></html>