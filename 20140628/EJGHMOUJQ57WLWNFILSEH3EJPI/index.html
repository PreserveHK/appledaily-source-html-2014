<html><header><meta charset="utf-8"><title>蔡少芬想再生嚇親張晉</title></header><body><h1>蔡少芬想再生嚇親張晉</h1><p>蔡少芬（Ada）和老公張晉昨日在清水灣以夫妻檔拍攝廣告，將來會否一家四口齊齊拍廣告？Ada笑說：「橫掂出街都會俾人影，不如收錢俾人影喇，但都要睇吓兩個寶貝女肯唔肯先！」張晉更笑說：「佢哋好大牌喎，鍾意喊就喊，瞓就瞓，如果有廣告商唔介意都OK。」<br>母愛氾濫的Ada，放口風似乎有意再生，在旁的張晉面有難色地說：「吓？我呢個面色妳仲諗？其實我都想嘅，但湊就比較困難，玩就好開心嘅。」此外，Ada與大囡楚兒前日現身圓方，心情麻麻的楚兒，在買麵包期間邊扭計，結果Ada出動撒手鐧，一支益力多成功𠱁掂囡囡。<br>採訪、攝影：文國駿、潘冠恩</p><p>【我撐公投】網頁: <br> http://622popvote.appledaily.com  </p></body></html>