<html><header><meta charset="utf-8"><title>求驗客手記：「友誼」賽甩牙嘔血</title></header><body><h1>求驗客手記：<br>「友誼」賽甩牙嘔血</h1><p>友誼賽其實一啲都唔友誼。今夏轉投國際米蘭嘅智利中場加利美度（圖），日前喺友賽入1球，協助球隊大勝秘魯3:0，但完半場前俾對手列卡度古薩度開踭打爆嘴，冇咗兩隻牙兼咬親條脷，搞到成口血，事後仲要做手術整番啲牙同埋縫番條脷嘅傷口。加利美度事後喺twitter寸對手：「一場『友誼』比賽甩咗1隻牙，同斷咗1隻牙。多謝大家關心。」另外，有份踢呢場波嘅智利門將哥迪奧巴禾以85場，成為智利國家隊史上上陣次數最多嘅球員。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>