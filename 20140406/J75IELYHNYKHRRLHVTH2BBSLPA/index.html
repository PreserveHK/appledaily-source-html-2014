<html><header><meta charset="utf-8"><title>體壇拾趣：小丁睇《歌手2》唔撐G.E.M.</title></header><body><h1>體壇拾趣：<br>小丁睇《歌手2》唔撐G.E.M.</h1><p>內地歌唱節目《我是歌手2》有幾吸引？問吓丁俊暉（圖）就知喇！呢位中國桌球1哥前晚出戰中國公開賽8強，以5:2淘汰英格蘭球手馬克金，賽後仲喺微博自爆錯過咗《我是歌手2》直播，惟有食住消夜睇重播，但都冇影響噚日4強嘅表現，仲以6:0大勝鄧恩，今日對羅拔臣爭冠軍。原來，小丁唔係支持阿G.E.M.，而係捧國內歌手張杰。（now637台今日2:30pm直播）</p></body></html>