<html><header><meta charset="utf-8"><title>土炮遊艇唔駛200萬弊在冇位泊</title></header><body><h1>土炮遊艇唔駛200萬<br>弊在冇位泊</h1><p>坐私家遊艇出海，聽來似是富豪的周末玩意，但香港原來不乏「隱形船主」，有熱愛逐浪打工仔為買船省吃儉用，也有「踢拖」中年男選購心頭好。Nextwave Yachting市場總監陳正維，與拍檔自家設計「土炮」遊艇，「首要有型、空間大」。32呎長的Wave 30賣195萬，入門級價位，卻在同級遊艇中擁有最多室內空間，亦可按客人要求更改用途，「我哋自己經常出海玩，知道最想要啲咩」。Wave 30在今日舉行的香港國際遊艇展展出。<br>記者：袁樂婷<br><br>陳正維曾赴美留學，入鄉隨俗，逢周末與三五知己租船出海。回港後做過打工仔，兩年多前與一同回流的好友合作創業，銳意打入香港郵艇市場。除了代理英美品牌，Wave 30是他們的心血結晶。陳正維說，最初請設計師實踐概念，「硬係爭少少，滿足到外型，船內就好逼；一係就外型唔夠靚」，乾脆自己動手畫設計圖，交意大利設計師微調後，再在珠海廠房造船。<br><br>32呎船身五臟俱全，設計也貼心。甲板上的小型燒烤爐與冰櫃相鄰，又增設洗手盤，「其實都係自己經驗，燒緊嘢食，唔想特登走入船艙洗手，最好轉個身拎埋啤酒汽水」；艙內設廚房、廁所及兩張雙人床，其中一張可變為U型長椅，方便朋友聚會。船頭的平頭設計則有助提升船速及穩定船身。除了外殼和間格不可改動，其餘空間運用由客人自主，「難得買咗架船，當然想所有嘢最合心意」。<br><br>知名賽車手呂米高牽頭的PROMAX則引入意大利Sessa Marine F54 Custom，流線型外觀亮眼，且比同重量的遊艇慳油三成。呂說，歐洲船廠鮮少按客人要求改動船上設備，今次難得破例，為貴客度身訂造，在F54的船尾甲板增設梳化床，方便船主盡情享受日光浴與海風；原有的飯桌也改為酒吧。這款新型號現推出市面，其他客人也可訂購，售價約90萬歐元。<br><br>香港海岸線長、小島多，且海上風景多樣，極有潛質發展遊艇業，但無論遊艇會或近岸浮台，泊位均嚴重供不應求，令有意買船的人卻步。呂稱，清水灣一家遊艇會的60呎泊位，大半年前成交價高達1,000萬元，「仲貴過架船」；目前70呎泊位更炒至1,600萬元，「有時就算你肯畀錢，都未必有位放出嚟」。他認為，無法以合理價錢找到泊位，將令遊艇市場逐步萎縮，促政府改善相關基建，例如設政府碼頭及泊位，「好多客都話，只要搵到位，即刻扑鎚買船」。<br><br>另外，Riviera Orientale引入土耳其船Numarine，78呎船身以紫色為主題，在顏色偏向沉實的遊艇堆中頗為突出；兩層船艙佈置時尚，桌椅以至咕均是公司老闆在意大利等多國及配襯的設計品，售價約3,000萬港元。客人亦可按需要微調佈置。船公司又會為客人牽線，撮合有緣人一同買船，分擔使費。香港國際郵艇展今日起一連三日在西貢匡湖郵艇會舉行，展出約40艘遊艇。</p></body></html>