<html><header><meta charset="utf-8"><title>體壇拾趣：Sarah「預演」亞運淘金</title></header><body><h1>體壇拾趣：<br>Sarah「預演」亞運淘金</h1><p>亞運下月19號先殺到，但肩負金牌希望嘅「牛下女車神」李慧詩（Sarah、右）就率先喺仁川賽場展示實力。繼禮拜三拎完UCI場地三級賽嘅爭先賽金牌，佢噚日再以初賽首名身份出戰凱林賽決賽，結果輕鬆力壓中國奧運冠軍郭爽同其他主場車手，掃走第2金。雖然賽事規模唔算大，但Sarah喺呢項亞運測試賽能夠克服露天車場同埋少見嘅333.33米賽道拎走兩金，相信係佢力爭再上亞運頒獎台嘅強心針。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>