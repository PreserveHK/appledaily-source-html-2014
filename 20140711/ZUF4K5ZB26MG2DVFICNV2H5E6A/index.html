<html><header><meta charset="utf-8"><title>世盃DIARY：想成功就要冒險</title></header><body><h1>世盃DIARY：想成功就要冒險</h1><p>噚日子樑咪提過我哋去咗個Football Clubhouse度見識嘅，睇完之後我哋個個對足球都有個新嘅睇法，尤其係「without risk there is no victory」呢句金句，對我哋踢開波嘅人嚟講，真係好啱用。<br>你唔敢去冒險，又點可以贏呢？好似踢場波咁，一味防守，根本唔肯去攻，咁最多咪令對手入唔到波，到球證吹雞完場就一樣贏唔到；但如果肯放膽去試，組織吓、試吓起腳射波，咁起碼都有入波嘅機會喎！好似巴西咁，4強對住德國嗰陣，上半場又唔攻、又唔守，咪俾人完全食住晒，仲入多幾球囉（圖）！下半場雖然都改變唔到輸波嘅厄運，但就起碼見到佢哋有嘗試去攻，最後都可以破蛋囉。<br>而我本身都好鍾意冒險，喺球場上從來唔會獨沽一味咁死守，扭波更加係我嘅招牌動作。我敢去冒險，係因為覺得就算死守都會俾人偷波反擊，但你敢去扭波就可以製造多啲空位畀自己同隊友，隨時做入波英雄啦！文﹕許家樂</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>