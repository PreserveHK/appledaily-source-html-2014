<html><header><meta charset="utf-8"><title>凍到爆血管蔚雨芯南極晒魔鬼胸</title></header><body><h1>凍到爆血管<br>蔚雨芯南極晒魔鬼胸</h1><p>【美人娛】擁「魔鬼胸」的蔚雨芯（Rainy）日前在南極拍攝旅遊特輯，於零下十幾度的冰天雪地下，剝剩比堅尼大晒32D魔鬼胸，事前着到似一隻糭的Rainy笑說：「我準備咗一套紫色比堅尼，𠵱家要做一件轟動嘅事。」接着就逐件衫脫掉，只餘冷帽和長靴保暖，成為處女在南極着比堅尼的香港藝人。</p><p>剝衫起雞皮</p><p>昨日Rainy接受本報電話訪問，她說：「真係好凍，一刮風吹埋嚟好似雪條，我着咗三、四件衫保暖，因為要拍比堅尼相，所以冇貼暖包，除衫嗰下好刺激，起晒雞皮，自己好似成為其中一隻企鵝，俾旅行團一百人圍影，自己都有啲淆底，惟有演技上身扮晒冇嘢，又要小心安全，因為雪上面有啲位好危險，隨時會跌落去。」同行的師兄狄易達操刀做攝影師，為Rainy拍雪地泳照。</p><p>大隊在南極逗留五日，Rainy大讚雪景好靚，不過很傷眼睛，雖然她沒有冷病，卻凍到爆微絲血管，Rainy說：「又要戴隱形眼鏡又要化妝，皮膚好傷。」問到此行有否艷遇？她笑說：「探險隊幾多靚仔，自己喺船上都幾受歡迎，佢哋話我似芭比，但冇媾到鬼仔，太遠嘞，唔想坐30幾個鐘頭飛機。」對於被指成為郭富城新寵，Rainy否認：「佢係前輩，我好欣賞佢，唔想回應太多，佢教我好多嘢，工作上嘢畀意見，又係同一個排舞師。」<br>採訪：皓騫</p></body></html>