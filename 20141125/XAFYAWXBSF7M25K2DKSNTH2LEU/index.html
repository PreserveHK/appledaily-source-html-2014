<html><header><meta charset="utf-8"><title>求驗客手記︰山神被女友榨乾？</title></header><body><h1>求驗客手記︰<br>山神被女友榨乾？</h1><p>雖然唔少槍迷都叫阿歷斯山齊士（左）做「山神」，但山神始終都係人，精力有限！上星期六，阿仙奴主場輸畀曼聯1:2，山神雖然依舊落力，但冇國際賽前嗰陣咁搶眼，初時唔少人話，可能佢返智利踢國際賽，舟車勞頓，所以腳仔軟。不過，有份智利小報爆料，原來榨乾山神嘅唔係友賽，而係佢位設計師女友莉亞（右）。報道講，莉亞晚晚喺屋企主動求歡，山神難敵引誘，結果咪體力透支囉。另外，山神嚟咗之後被打入冷宮嘅普多斯基同阿仙奴攤牌，短期內會同領隊雲格傾吓前途問題。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>