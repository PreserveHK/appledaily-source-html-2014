<html><header><meta charset="utf-8"><title>求驗客手記：柏達邦83米入波破紀錄</title></header><body><h1>求驗客手記：<br>柏達邦83米入波破紀錄</h1><p>經過4輪德甲之後，排榜首嘅唔係拜仁慕尼黑或者多蒙特，竟然係季前俾人睇死會喺季尾打回原型嘅升班馬柏達邦。拜仁同多蒙特上周六自己唔爭氣，前者作客下游嘅漢堡打和0:0；後者仲衰，竟以0:2敗走緬恩斯。反而柏達邦就繼續穩打穩紮，主場以2:0贏漢諾威，未計周日賽果以2勝2和成績暫居榜首。而佢哋中場史托比甘（箭嘴示）喺補時3分鐘嘅笠射仲有成83米咁遠，成為德甲史上最遠嘅入波。柏達邦教練布達列達話：「我哋冇諗咁多，淨係想攞多啲分，避過降班一劫。下場聯賽我哋會對拜仁，家陣可以喺充滿信心下踢呢場大戰。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p><p>【動LIVE】萬人罷課  蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>