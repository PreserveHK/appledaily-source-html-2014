<html><header><meta charset="utf-8"><title>住旺角，點解嚟尖嘴買嘢秋生：去第二區要攞入區証？</title></header><body><h1>住旺角，點解嚟尖嘴買嘢<br>秋生：去第二區要攞入區証？</h1><p>響應特首梁振英在清場後到佔領區消費，連日旺角聚集大批市民「鳩嗚」。 早前約500名市民參加深宵「鳩嗚團」，由旺角沿彌敦道步行至尖沙嘴，沿途高叫「我要真普選」，沿途警方未有以暴力阻撓，不過大隊抵達尖沙嘴後 ，被警方截停，要求貼牆一字排開並出示身份證，近百人被逐一登記資料。 <br><br>昨早6時許，藝人黃秋生收看新聞報道，在facebook有感而發，其留言引述一個警員的提問道：「點解有人會問啲咁戇X嘅問題？你住旺角，點解要嚟 尖沙咀(嘴)七十一買嘢？旺角冇㗎？」 <br><br>秋生更表示，「阿sir,而(0依)家香港係咪連去邊處買嘢都冇自由呀？係咪警察要管埋去邊度買嘢食嘢消費呀？咁住旺角可唔可以 去尖沙咀(嘴)返工呀？駛唔駛原區工作消費呀？去第二區駛唔駛攞入區証呀？係唔係十點前要瞓覺唔準(准)出街呀？」 <br><br>秋生續言：「咁阿sir你守尖沙嘴又係唔係住喺尖沙咀呀？做乜要去尖沙咀返工呀？阿sir問重點啦，你想問人係咪鳩烏(嗚)隊族就問啦 ，問埋D(啲)九唔答八嘅嘢，去邊度買嘢關你X事咩？老豆(竇)都管唔到嘅嘢你管，我都想問下，你問D(啲 )咁戇X嘅問題，你係咪真係警察嚟架？阿sir問戇X嘢，係咪一定要答㗎？」之後秋生都有指自己言論跟政治無關，只是在討論是否正常人的問題 有關，秋生更提議，不如立例管制禁止去兩條街以外購物。 <br><br>難道我們真的「不知不覺間，已移居平壤」，貴為「鳩嗚」天堂，也沒「鳩嗚」自由？</p></body></html>