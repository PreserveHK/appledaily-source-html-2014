<html><header><meta charset="utf-8"><title>開篷車任塗鴉　充滿愛</title></header><body><h1>開篷車任塗鴉　充滿愛</h1><p>【本報訊】跑車是不少男士的命根、老婆，但仍有良心車主願意把開篷車，駛入金鐘佔領區，任由集會人士塗鴉，「初時以為啲人會寫粗口」，怎料滿車是愛的字句，「我要真普選、堅持到底、香港有希望」等，與自製車牌JANPOSUEN（真普選）成為絕配。<br>金鐘佔領區前晚有奇幻一幕，一架掛上自製車牌JANPOSUEN（真普選）的萬事得MX-5開篷車駛入添美道，車主任由市民寫上各種打氣字句，有人繪畫雨傘圖案。網民大讚是良心車主，「連老婆（愛車）都攞出嚟支持真普選」。<br>「以為會寫啲粗口呀、話梁振英啲嘢，但竟然冇咁樣寫，直頭係冇寫過。我覺得呢件事好開心。香港嘅塗鴉文化唔一定係粗口嘅。」車主接受有線電視訪問時稱。</p></body></html>