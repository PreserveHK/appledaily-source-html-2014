<html><header><meta charset="utf-8"><title>區文詩越南香腸腳朱希敏晒噴血泳照</title></header><body><h1>區文詩越南香腸腳<br>朱希敏晒噴血泳照</h1><p>呢排好多女星﹑人妻﹑人母都愛貼索爆泳照，真係令人睇到透心涼，咁又係，話晒係夏天嘛，唔少藝人都會出海玩下，而講到出海，當然唔少得嘅就係靚女同比堅尼啦，前日前港姐亞軍朱希敏就出咗海玩喇。<br><br>前日天色好好，艷陽高掛，真係好適合出海，而朱希敏喺微博貼咗幾張相，選美出身嘅佢身形都keep得唔錯啵，唔知佢係咪同男友出海玩呢？不過最可惜嘅係，希敏只貼得一張相，其餘都係食物同風景照，好彩張相係白色比堅尼，相當有睇頭嘅。<br><br>朱希敏話：「這個炎熱的夏天你們會怎麽過呢?!今天我就出海!多點出外呼吸新鮮空氣，人都開心啲。」其實大家睇到你嘅sexy body，都一樣咁開心啦﹗<br><br>另外，前餅碎區文詩（Angela）今午都喺微博貼三點式相片，原來佢去咗越南旅行，認真happy，Angela大讚當地天氣好，又話自己會好好享受旅程﹗</p></body></html>