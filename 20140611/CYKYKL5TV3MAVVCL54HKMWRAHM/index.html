<html><header><meta charset="utf-8"><title>隔牆有耳：大嚿申請代長毛發聲 - 李八方</title></header><body><h1>隔牆有耳：<br>大嚿申請代長毛發聲 - 李八方</h1><p>社民連長毛冇得保釋、即時入冊，連立法會嘅會議都開唔到，遲吓人事編制小組審批開設創新及科技局，仲有冇人拉布呢？八方都唔知，但係人民力量陳偉業前日就去信人事小組要求加入，磨拳擦掌準備代長毛發聲咁款。<br>大嚿喺信中話，由於小組內得長毛係「進步民主派議員」，而長毛入獄將會令「進步民主派」失去唯一嘅代表，所以希望小組主席、新民黨葉劉淑儀批准佢入去發聲，當然若果長毛獲釋，佢亦願意隨時退出小組。呢次就考葉劉工夫喇，事關大嚿喺信裏面冇話過會拉布，但係畀佢入去有乜嘢效果，大家心中有數；但唔畀大嚿加入，又點講得過去呢？</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>