<html><header><meta charset="utf-8"><title>隔牆有耳：遊歷寫信的那些年 - 李八方</title></header><body><h1>隔牆有耳：<br>遊歷寫信的那些年 - 李八方</h1><p>喺WhatsApp風行嘅年代，唔知仲有幾多人會寫信？可能唔想曾經盡心服務港人嘅郵政人員因為科技發達被遺忘，香港郵政喺文物探知館舉辦咗「郵歷香江──從舊郵政總局大樓細味香港郵政歷史（1911-1976）」展覽，以舊郵政總局為主題，透過員工講工作點滴，展出昔日郵務相片、郵政工具同舊郵票，俾大家重溫以前寫信嘅日子。<br>同場仲展出好多舊郵政總局大樓模型，好似喺1911年落成、座落畢打街同德輔道交界嘅舊郵政總局。原來呢個舊總局仲喺1950年代起設專櫃服務女顧客，事緣有啲住喺山頂嘅外籍婦女話郵局好多人排隊，但只得一把風扇，夏天好唔舒服喎，於是要求開設女性專櫃。大樓最終啟用65年後被拆，現址變成環球大廈。展覽8月16日結束。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>