<html><header><meta charset="utf-8"><title>趣娛覽：天堂鳥面皮厚「唔覺似人妖」</title></header><body><h1>趣娛覽：<br>天堂鳥面皮厚「唔覺似人妖」</h1><p>最近一股「MK風」入侵樂壇，有多隊騎呢組合湧現，包括形象似人妖的天堂鳥、唱到反白眼的FAITH、偽K-Pop的拾音社、年過30的Ice Man、唱低能兒歌的Choco，令幾乎已死的香港樂壇僅餘一口氣！<br>撰文：皓騫</p><p>率先爆出的天堂鳥由Gordon、Lincoln和Tyrese組成，他們那首《登陸太陽》MV在YouTube已有逾20萬點擊，並不是因為他們歌精舞勁吸睛，而是浮誇的眼線、胭脂化妝夠出位，隊長Gordon甚至被網民惡搞變梁振英，狂踩他們形象娘爆似人妖，唱rap似數白欖，有網友更自組地獄鳥拍片模仿恥笑他們。<br>被彈到一文不值的天堂鳥，昨日在將軍澳接受本報專訪，曾是郭富城御用舞蹈員的隊長Gordon說：「形象係公司安排，我哋化嘅妝想帶出另類派系，自己梗係覺得唔似人妖，我哋係純正香港男仔，性取向正常。」對於被網友改圖變梁振英，他笑說：「網民好有創意，自己睇到都幾搞笑。」</p><p>有留意MK-Pop</p><p>天堂鳥逐一反駁網友批評：「抄歌只係幾句似，多謝咁多人留意，都叫成功，我哋豁晒出去，數白欖就係香港人風格，大家嘅批評會激起我哋向上心態，我哋面皮厚，冇打擊自信心。」<br>對於同樣受網民熱烈地彈的FAITH和拾音社，天堂鳥坦言有留意：「我哋不求同人相比，只要超越自己，我哋大圍啲玩商業，FAITH係new style，拾音社就好自己嘢。」至於有指他們背後集團創富文化疑似是紅資機構，藉香港音樂為名輸出內地文化，天堂鳥支吾說：「公司喺香港，老闆喺無綫做咗十幾年，至於背景要問番公關部同事。」</p></body></html>