<html><header><meta charset="utf-8"><title>譜長短腳之戀呂方拖靚版嘟嘟　甜蜜嘆串燒</title></header><body><h1>譜長短腳之戀<br>呂方拖靚版嘟嘟　甜蜜嘆串燒</h1><p>【灣仔蘭杜街】呂方和舊愛鄭裕玲分手6年，現年51歲的呂方依然桃花旺盛，不停有女埋身頻頻換畫，繼與強國有米粉絲王劍群（May May）、內地女子周小燕、長髮中女、短髮中女傳緋聞後，最近呂方又有新女上場，前晚與一名高他半個頭的中女、貌似其舊愛鄭裕玲的「靚版嘟嘟」到灣仔撐枱腳，展開長短腳之戀，看來呂方的口味都好獨特。</p><p>新歡幫手霸位</p><p>前日傍晚約6時許，呂方和靚版嘟嘟到灣仔蘭杜街的焱川嘆爐端燒，兩人坐在餐廳一角又食又傾，店內有鵝肝、羊扒、黑豚卷、廣島蠔和白鱔等串燒，雖然店舖很小，難得呂方不介意其他食客眼望望，與靚版嘟嘟食得好滋味，更談得非常投契，不過由於食肆門外的咪錶位已泊滿車輛，呂方將寶馬座駕違例泊在路邊，其間曾外出查看座駕有否被抄牌。</p><p>約一小時後，呂方見泊在食肆門外的貨車欲離去，即時返上座駕開車攝位，靚版嘟嘟也很緊張地走出門外幫忙𥄫實，向呂方大叫：「呢度有錶位呀！」兩人十分合拍默契十足，呂方泊好車後不用再擔心食「牛肉乾」，與靚版嘟嘟返入食肆繼續撐枱腳，盡情嘆至晚上8時半才離去。</p><p>關車門顯風度</p><p>兩人出到食店門外並排而站時，靚版嘟嘟明顯比呂方高半個頭，他很有風度地幫她關車門，之後他很警覺地周圍望，以為沒有記者追訪，才施施然做柴可夫開車離去。<br>採訪、攝影：畢紹基、楊浩賢、潘冠恩</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp </p></body></html>