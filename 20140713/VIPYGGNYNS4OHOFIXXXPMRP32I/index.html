<html><header><meta charset="utf-8"><title>52歲防腐秘訣</title></header><body><h1>52歲防腐秘訣</h1><p>現年52歲的杜德偉，樣貌以至身形都具備「美魔男」條件，原來他20出頭已開始「防腐」保養，他說：「男人最慘大肚腩同甩頭髮，咁會冇晒自信。」杜德偉自問非得天獨厚，只因受「爆肌哥哥」杜德智影響：「哥哥自細練到成身肌肉，以前一齊喺加拿大生活，佢健康飲食習慣洗咗我腦，又為我度身訂做一套體能訓練，我一直keep住。」<br>杜德偉不煙不酒，連零食都不入口，煮食少鹽少油，每餐必多菜少肉。對於弗爆身形，他最滿意天生幼腿：「膊頭、胸肌同腹肌都可練番嚟，小腿係爹哋遺傳，連沙麗（葉蒨文）都羨慕。」杜德偉下月16及17日在紅館舉行兩場演唱會，近日已閉關操練：「希望將爆炸力發揮喺舞台，加埋音樂元素，等觀眾滿載而歸。」</p><p>美魔男健康餐單</p><p>【早餐】</p><p>糙米飯一碗、烚菜、任何肉類</p><p>【午餐】</p><p>糙米飯一碗、烚菜、雞或豬或蒸魚</p><p>【下午茶】</p><p>全麥多士一片</p><p>【晚餐】</p><p>糙米飯一碗、烚菜、任何肉類，但份量減半</p><p>P.S.<br>　晚餐必須睡前4小時前進食，如飯餐有沙律，一定在吃飯前先食。如在街外吃碟頭飯，會要求飯餸分開。</p></body></html>