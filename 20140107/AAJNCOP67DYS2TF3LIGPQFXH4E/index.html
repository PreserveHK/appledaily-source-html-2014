<html><header><meta charset="utf-8"><title>隔牆有耳：日右翼恐嚇告民主黨 - 李八方</title></header><body><h1>隔牆有耳：<br>日右翼恐嚇告民主黨 - 李八方</h1><p>民主黨同保釣行動委員會，噚日各自收到由「香港靖國神社崇敬奉賛會」發出嘅信，據知信封印有日本軍旗，拆信後驚覺原來信件由該會會長長谷川發出，針對佢哋保釣同要求日本就侵華道歉，聲言要採取法律行動喎。民主黨引述信件指摘佢哋「衊造南京大屠殺、日本侵華」等，令該會會員受「巨大精神損害」，要求停止「誹謗」言論，否則會用法律行動追討損失喎。民主黨回應話驚都未驚過，仲要求對方放馬過來，會繼續堅定支持維護史實同保釣。保釣行動委員會成員阿牛曾健成亦冇有怕，佢話信件反映日本軍國主義已臨漢土，賊喊捉賊，令佢哋更加堅定打倒軍國主義，繼續保釣。</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>