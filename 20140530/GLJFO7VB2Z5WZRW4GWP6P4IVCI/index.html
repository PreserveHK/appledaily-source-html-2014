<html><header><meta charset="utf-8"><title>Dino混血B　唐寧奀皮仔鬥萌</title></header><body><h1>Dino混血B　唐寧奀皮仔鬥萌</h1><p>唐寧、Soler成員Dino昨日各自帶兒子現身中環4號碼頭，出席illuma的親子活動，同場還有不少媽咪級名人如余思敏、蔣怡等人。唐寧的三歲仔俊俊最好動，不時周圍走，精力十足，而Dino的歲半兒子夏恩知則最為可愛，有爸爸的混血靚仔因子，拖實黃泳霖細仔做老友。唐寧笑言囝囝是奀皮仔一名：「踏入三歲好奀皮，要將佢啲精力散得夠，好彩有屋企人幫手，總之唔危險都會由得佢跌吓。」</p><p>鄭中基是緊張爸爸</p><p>唐寧透露現正努力追多一名小朋友：「努力中，仔女冇所謂，女就perfect，等佢多個弟妹，一對一有壓力，𠵱家個仔開始踏入戀母期，見到我換衫出門口就會黐住，要同佢溝通，先捨得俾我返工。」此外，余思敏透露女兒將近三歲，將會為她入K1作準備：「返學前班係輕鬆啲，到K1嚴謹啲，唔可以唔返學，爹哋比較緊張，有少少事叫唔返，佢喺內地拍戲見到我傳畀佢個女喺跑步機扶手玩嘅片，即WhatsApp嗰家庭群組叫爺爺、爸爸、媽咪唔好。」問到她鄭中基溺愛囡囡，她是否要飾演奸角，她表示：「爹哋say no時都唔會做，父母某程度要立場相同。」<br>採訪：羅慧敏　<br>攝影：陳慧安</p><p>【壹錘定音 . 李慧玲】6月4日正式開咪！<br>收聽方法：請留意【壹錘定音】facebook專頁！<br> https://www.facebook.com/hammerout.hk  </p></body></html>