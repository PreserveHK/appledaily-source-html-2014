<html><header><meta charset="utf-8"><title>大肚婆係旺啲？帶挈馬主丈夫奪得珍寶</title></header><body><h1>大肚婆係旺啲？<br>帶挈馬主丈夫奪得珍寶</h1><p>睇開馬嘅馬迷，都應該記得以前有隻馬叫「京城之寶」，佢當年擊敗一代短途王「靚蝦王」名噪一時，亦都造就「京城」系有過一段風光歲月。不過「京城」系近年表現跌Watt，冇乜佳作，幸好呢日有第三場四班1200米泥地之「京城珍寶」打開勝門，帶挈「京城」系取得今季第一W，同場二、三名分別係「無敵王者」同「勁開心」，三重彩相當正路。<br>「京城珍寶」今季專攻泥地，對上兩場都跑第二贏唔到，呢鋪捲土重來升上四班，雷神操過試閘但他停賽，焗住要放手，益蔡明紹冷手執個熱煎堆，幫呢匹四歲馬大熱開齋，步步輸一步贏，影相氣走谷轉泥刻意縮程之「無敵王者」。今次同時係蘇偉賢同蔡明紹呢個本地組合季內首捷。<br>「京城珍寶」馬主杜威身處外地，另外兩位馬主，其子杜啟邦及杜啟鋒均有到場拉頭馬，杜啟邦說：「『京城珍寶』近期表現接近，泥地短途合適，賽前我們有一定信心，今場贏得很險，真是好刺激，我們當然開心，我的太太有孕，BB為我們一家人帶來好運。此馬以泥地短途最好，日後再戰此場地路程，應會再有好表現。」</p></body></html>