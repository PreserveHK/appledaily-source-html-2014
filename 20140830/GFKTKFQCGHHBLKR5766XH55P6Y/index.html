<html><header><meta charset="utf-8"><title>隔牆有耳：《主場》博客網開張試運作 - 李八方</title></header><body><h1>隔牆有耳：<br>《主場》博客網開張試運作 - 李八方</h1><p>網媒《主場新聞》早前突然結束，一班喺《主場》寫開文章嘅博客喺facebook開咗個「主場新聞博客群」page，最新再有新搞作，喺WordPress開咗嗰《主場博客》網頁。其中一個博客徐緣同八方講，網頁並非《主場新聞》，冇辦公室、無話事人，又唔使資金，只係保留「主場博客」呢個部份，畀前《主場》嘅博客群有個正規嘅綜合發佈平台，唔同以前有編輯篩選同校對，博客要自己一腳踢搞掂。<br>徐緣話𠵱家喺facebook好難搵博客嘅文章，但呢嗰網址就有分類，好似政治、社會等，又可以按作者搜尋，讀者易搵好多。目前近100個前《主場》嘅博客會喺呢個平台發表文章，又希望可以搵番以前曾經喺《主場》發表過文章嘅博客。網頁試運作一個禮拜，9月會正式宣傳，網址為 http://thehousenewsbloggers.net/  </p><p>【壹錘佔中】8月31日　5pm直播<br>壹錘定音:  http://hammerout.hk <br>和平佔中:  http://occupycentral.appledaily.com <br>YouTube:   http://bit.ly/occupycentral  </p></body></html>