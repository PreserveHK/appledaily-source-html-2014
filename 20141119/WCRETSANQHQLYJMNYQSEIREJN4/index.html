<html><header><meta charset="utf-8"><title>周慧敏有哎吔經理人</title></header><body><h1>周慧敏有哎吔經理人</h1><p>古巨基剛於中山舉行「致愛情時代演唱會」，基仔除了唱首本名曲外，特別加插一個環節送給新婚老婆Lorraine，並當場宣佈明年補擺喜酒，又叫觀眾記得做人情。當基仔唱到鄭伊健的《一生愛你一個》時說：「呢首歌係老婆特別要點唱，仲叫我要留心歌詞。」不過唱完基仔扮打冷顫：「唔好意思，新婚嘅夫婦係咁㗎！」隨即再用韓文唱出《來自星星的你》主題曲送給老婆，狂晒幸福。<br>周慧敏擔任演唱會嘉賓，她甫上台就對基仔說：「恭喜你做咗人哋嘅老公，自從你同我經理人Lorraine結婚後，我好似多咗個哎吔經理人，因為好多我嘅工作，你都會畀意見，幫我唱片做監製，又幫我嘅MV做導演。」<br>撰文：麥萍萍</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>