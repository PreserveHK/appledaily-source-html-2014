<html><header><meta charset="utf-8"><title>全民追星星　拆解都教授不敗之謎</title></header><body><h1>全民追星星　拆解都教授不敗之謎</h1><p>【動Fun】今日就係《來自星星的你》播出嘅第二個月喇，就咁睇佢嘅一班星級粉絲同埋連Line都出特別卡通公仔，你就知佢有幾勁啦。因乜解究呢套劇會咁受歡迎呢？等小記嚟同大家講解下都教授嘅不敗之謎啦。<br>記者：薛國斌　攝影：李漢基<br><br>俊男美女係韓劇嘅公式就唔使多講啦，但今次請到有十四年無拍過劇嘅國民影后全智賢出山，同曾經以《擁抱太陽的月亮》創下過４０點收視紀錄嘅最年輕視帝金秀賢做男一女一，咁嘅組合唔熱爆先至奇啦；再加埋連神級電影《Matrix》都用嘅time slice拍攝手法，劇入面嘅時間停頓場面之所以靚到絕，咪就係咁解之嘛。<br><br>全智賢嘅戲服亦都係亮點之一，貴到爆裂嘅High fashion造型，話佢係Fashion show都有人信呀，怪唔知連斌斌都中晒毒啦。<br><br>想知更多新奇趣聞，記得留意【動Fun】<br> http://hk.apple.nextmedia.com/livestream/channel/actionfun </p></body></html>