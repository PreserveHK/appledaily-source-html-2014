<html><header><meta charset="utf-8"><title>陳宇琛俾石修踢到飛起</title></header><body><h1>陳宇琛俾石修踢到飛起</h1><p>陳宇琛日前於土瓜灣拍攝樂視網劇《我的老千生涯》，當日場口講述陳宇琛被三名大漢綁架，而下令綁他的正是其父石修。<br>再次跟父親演對手戲，陳宇琛表示並不緊張：「劇中有場戲講我要俾修哥踢到飛起，因為佢識功夫，所以拍嗰陣就住就住，擔心會整傷我，不過我叫佢放心認真踢，始終中腳應嘅好過中多幾腳嘛，況且我捱得打。」<br>問到陳宇琛父親可算嚴父，兒時可曾被體罰過？他笑說：「冇乜打嘅，佢比較鍾意同我講道理，因為知道打完鬧完可能會得到反效果，所以由細到大都冇乜打鬧，我同佢嘅關係似兄弟多過似父子。」<br>現已約滿港視的陳宇琛，坦言享受暫時的自由身，未有考慮簽約問題：「暫時想放多啲時間喺自己嘅首飾生意度先，其他簽約嘅唔諗住，況且將來嘅事冇人知。」<br>採訪、攝影：譚倩宜</p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>