<html><header><meta charset="utf-8"><title>關仁隱事：「小妹」逼婚　嚇走「阿信」 - 關仁</title></header><body><h1>關仁隱事：「小妹」逼婚　嚇走「阿信」 - 關仁</h1><p>公仔箱花旦「小妹」同細佢幾年嘅男友「阿信」一直都相處得唔錯，而且阿信都算係老婆奴，完全俾小妹食住。之不過呢輪佢小兩口都有啲爭拗，話說小妹覺得自己到咗適婚年齡，所以同阿信暗示咗幾次話想結婚，但阿信始終扮懵當聽唔明。<br>後來有次小妹都忍唔住同佢攤牌話想喺今年底或出年拉埋天窗，點知阿信搵好多藉口話想遲多幾年先講呢個問題，小妹梗係黑面唔多高興，同佢嘈起嚟，鬧阿信係咪唔愛佢。</p><p>嘈過幾次</p><p>其實阿信就覺得自己事業未成，加上仲未定性，所以想再等多兩、三年先諗結婚呢件事，但係小妹一年比一年老，當然唔等得咁耐，為咗呢個問題，兩個人都嘈過幾次，睇嚟呢段情都危危乎。<br>撰文：關仁</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>