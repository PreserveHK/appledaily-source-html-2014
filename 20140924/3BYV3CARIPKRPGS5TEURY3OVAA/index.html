<html><header><meta charset="utf-8"><title>求驗客手記：李城降魔靠泰國高僧</title></header><body><h1>求驗客手記：李城降魔靠泰國高僧</h1><p>李斯特城周日英超喺一度落後1:3嘅情況下，最後神奇反勝曼聯5:3，好多人都會歸咎曼聯條豆腐渣防線，或者讚李城班球員永不言敗，但英國《每日郵報》就踢爆，原來呢次奇蹟誕生，背後暗藏神秘玄機。<br>由於李城班主維猜係泰國人，泰國人迷信係人都知，大戰曼聯前，佢邀請咗班泰國高僧特登過嚟李城主場祈福，同啲職球員抱吓攬吓，就好似當年林志玲喺金馬獎典禮畀華仔「愛的抱抱」咁，講幾句泰語版嘅「加油！加油！」。結果唔到你唔信，呢股神奇力量就喺下半場爆發，好似入波功臣占美華迪同紐根特，原來仲戴埋僧人送畀佢哋嘅頸鏈。其實，李城隊波上季捧完英冠後，5月就過咗泰國拜佛像，我求大俠有朋友早前又係拜完四面佛，財運滾滾來，𠵱家李城喺英超又係威係勢，搞到我都心郁郁想去泰國轉吓運。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>