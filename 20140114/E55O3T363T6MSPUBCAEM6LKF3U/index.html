<html><header><meta charset="utf-8"><title>愉園再爆假賬疑雲　「每月40幾人出糧，踢歐聯都唔使」</title></header><body><h1>愉園再爆假賬疑雲　<br>「每月40幾人出糧，踢歐聯都唔使」</h1><p>【本報訊】愉園爆出懷疑假波醜聞後，又爆出懷疑假賬事件。該球會前總監鄺曉明早前連番踢爆贊助商干預球隊運作，至昨日輪到會方還以顏色，球會主席貝鈞奇查閱由鄺曉明交出的球會數簿後，直指賬目混亂，並揚言已交律師追究。愉園副領隊盧冠銘昨日領軍復操時，更說看過數簿後「笑足一晚」：「開季時每個月出糧畀40幾人，踢歐聯都唔使咁多人啦。」<br>記者：鄧永賢</p><p>停賽中的愉園昨晨在京士柏球場復操，除涉案的劉嘉城未現身外，其餘五位上周被廉署拘捕的球員都有出席。盧冠銘向在場記者爆料，表示他日前翻查鄺曉明交出的數簿時，發現賬目有問題，包括勞工保險及場租等費用的紀錄，均令他啼笑皆非。<br>愉園主席貝鈞奇亦批評賬目混亂︰「我收到贊助商投訴，話佢賬目混亂，30幾萬保險單又冇附件，而盧冠銘又話俾保險公司追數。目前首要係查證，要搵到證據先可以訴諸法律。尋求法律意見後，或會出律師信去質詢佢，好過贊助商同鄺sir各有各說法。」</p><p>鄺曉明：佢冇睇單</p><p>鄺曉明則回應稱︰「勞保、場租混亂，任得佢講，我買勞保有單有據，早幾個月已經畀咗單據佢。佢話保單要30幾萬，即係佢冇睇過；全季應該只係18萬幾，我畀咗15萬，至於餘數3萬幾，我就唔知佢找咗未。」對於貝鈞奇聲言訴諸法律，他則顯得不耐煩︰「佢鍾意點跟就點跟啦，佢有搵律師嘅自由。𠵱家ICAC查緊，我都費事講太多冇關係嘅事。」<br>港甲老牌球會愉園有六名球員涉嫌在聯賽及銀牌賽事中受賄打假波，連同三名球會職員、贊助商代表及賄賂中介人被廉署拘捕。足總亦於上周成立專責委員會，調查愉園及屯門的財政及管理狀況。盧冠銘透露，已收到足總通知，需於20至24日出席聽證會。 </p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>