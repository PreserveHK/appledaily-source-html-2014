<html><header><meta charset="utf-8"><title>顧嘉煇榮升顧博士</title></header><body><h1>顧嘉煇榮升顧博士</h1><p>顧嘉煇對香港樂壇貢獻重大，昨日他到香港教育學院出席第20屆學位頒授典禮，煇哥獲頒榮譽人文學博士學位。至於華人置業集團主席及行政總裁劉鳴煒，昨亦奪得榮譽社會科學博士學位。<br>煇哥太太、孫女及女婿均有出席支持，他說：「好高興，好難得教育學院頒一個博士畀我，從來喺演藝上都未有過博士銜，係第一次，我都會時時寫歌，只係最近寫得少啲。」他表示晚上會食飯慶祝。而煇哥在頒授儀式上，卻蝦碌忘記戴上畢業帽，要旁人提醒。而劉鳴煒在獲頒授儀式時，顯得頗為緊張，其嫲嫲劉葉淑婉及姑姐劉玉珍亦有到場支持。<br>採訪：張俊銘<br>攝影：沈健程</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>