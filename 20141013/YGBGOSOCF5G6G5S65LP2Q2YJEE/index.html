<html><header><meta charset="utf-8"><title>祖兒千嬅被錯認</title></header><body><h1>祖兒千嬅被錯認</h1><p>容祖兒、楊千嬅及張智霖（Chilam）等前晚在澳門出席「人間總有情樂唱好聲言」慈善演唱會，大會卻擺烏龍，誤將宣傳佈景板上，祖兒和千嬅大頭相下的名字互相對調，不過千嬅大方表示不介意：「我自己都成日認錯人，可能生完仔有啲衰退，買完紙巾轉頭唔記得又再買過，好恐怖，以前記歌詞都有啲牙擦㗎，𠵱家唔得喇！」<br>至於Deep V裙現身的祖兒就被取笑晒iPad，她笑說：「iPhone 6嚟㗎呢部，有成5點幾吋㗎。」提到佈景板名字被調轉，祖兒暗寸說：「係呀，搞笑！周不時都有人認錯我係舒淇同Angelina Jolie（安琪蓮娜祖莉），最重要唔好認錯做阿公（蘇永康），得啖笑。」她又透露睇完黃子華紅館騷，覺得十分精采：「佢係我新一代偶像，字字珠璣，言中有物，我試過笑到唞唔到氣。」此外，Chilam與老婆袁詠儀曾被誤會反佔中，他直認有影響心情：「聽過條錄音聲帶，一聽頭幾句就知冇可能係佢。」<br>採訪：馬建華<br>攝影：沈健程</p></body></html>