<html><header><meta charset="utf-8"><title>鄭融跑半馬破紀錄</title></header><body><h1>鄭融跑半馬破紀錄</h1><p>鄭融昨日在黃埔出席跑步活動，分享跑步心得，她表示剛由上海完成了馬拉松賽事返港，於半馬比賽獲得個人最佳成績兩小時十四分鐘，鄭融說：「同阿徐（徐濠縈）、DJ朋友一齊去，好滿意今次成績，上海最大問題係天氣開始凍，跑嗰日又落大雨，最驚天雨路滑，當時大家都有啲擔心，好彩平時練習有落雨跑。」<br>明年準備參加渣打馬拉松賽事的鄭融強調，每次比賽完都希望能夠成功挑戰舊紀錄，但與跑友阿徐相比還差一截。此外，鄭融透露知道官恩娜（Ella）訂婚消息很替對方高興，已即時傳短訊恭喜：「好sweet，Ella係巨蟹座，重視家庭，知佢一定好開心，祝福佢哋甜蜜開心。」<br>採訪、攝影：黃曉妍</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>