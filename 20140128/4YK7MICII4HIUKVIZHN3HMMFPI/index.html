<html><header><meta charset="utf-8"><title>中環在線：名學府MBA畢業　加薪有保證 - 李華華</title></header><body><h1>中環在線：<br>名學府MBA畢業　加薪有保證 - 李華華</h1><p>過去五年環球金融市場動盪，基本上都冇乜穩賺嘅投資，但讀書就一定唔會錯！英國《金融時報》最新嘅報告顯示，由世界100大商學院畢業嘅MBA學生，過去五年嘅人工倍增，「書中自有黃金屋」原來係真㗎！<br>呢100間知名學府中，有51間喺美國，26間喺歐洲，中國只得4間。就因為物以罕為貴，所以喺呢4間中國商學院畢業嘅學生，過去五年人工增加1.6倍，好過歐美學府嘅畢業生。<br>以學院計，哈佛商學院排名第一，本港科大排名14，為亞洲最高排名。史丹福商學院畢業生就搵最多，過去三年平均年薪18.2萬美金，哈佛畢業生只得17.6萬美金。<br>雖然話人工增加一倍，不過都係今非昔比，九十年代中，MBA畢業生五年薪酬增加3倍㖭呀，MBA確係穩賺嘅投資。講明係投資，一定要有本金，呢100間學府其中24間，學費10萬美金起，仲未計生活費。</p></body></html>