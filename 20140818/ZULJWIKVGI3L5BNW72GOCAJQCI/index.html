<html><header><meta charset="utf-8"><title>翠如BB扮晒女主人自出自入蕭家　蕭母不滿？</title></header><body><h1>翠如BB扮晒女主人<br>自出自入蕭家　蕭母不滿？</h1><p>「雪雪雪」蕭正楠與黃翠如戀情遭踢爆後，兩人愛得痴纏，除咗喺微博隔空傳情外，早排仲被目睹甜蜜外遊，噚晚佢哋亦拍拖欣賞杜德偉演唱會，表現大方。<br><br>但昨日有雜誌報道指，「翠蕭戀」拍拖幾個月，翠如BB已經形同女主人，喺蕭家自出自入，雖然個仔有拖拍理應高興，但據報道所講，住喺同一屋苑嘅蕭媽媽，對翠如BB印象唔係幾好，除咗兩人戀情遭踢爆致負評不絕外，報道又指有人唔識大體，每次上親囝囝屋企，有人冇同長輩打招呼，只係匿埋喺房，此舉令蕭媽媽感到唔尊重。<br><br>至於夾喺中間嘅蕭正楠相當難做，要0氹媽咪之餘，又要安慰女友，不過報道就話「婆媳」問題似乎仍未解決，仲話翠如BB已經少到男友屋企，反而另租單位，希望蕭公子可以喺新居過夜，唔知蕭公子有乜計策拆掂佢呢？</p></body></html>