<html><header><meta charset="utf-8"><title>金鐘廁格現血針筒</title></header><body><h1>金鐘廁格現血針筒</h1><p>【本報訊】金鐘佔領區公廁廁格內出現帶血針筒，有疑似道友被佔領者逮個正着。有附近留守者對事件表示憂慮，但有人表示不擔心事件影響運動形象。</p><p>留守者：唔擔心</p><p>昨早11時許，政府總部外、鄰近「連儂牆」的男廁傳出爭執聲，有中年男人叫嚷：「你害死人喇，唔該你執番佢呀。」據目擊者表示，該中年漢在廁格中發現帶血針筒，脫落的廁板上沾有血迹，懷疑有吸毒者在廁格內「啪針」。<br>該佔領者發現自廁所跑出的疑似道友，喝罵他清理。該疑似道友面色蒼白，身穿紅色袖黑底風褸，「頭耷耷」返回男廁時口中碎碎念：「黐線㗎點會係我。」佔領者憤言：「你唔好害人至得㗎，你執番佢我就唔報警」。疑似道友以廁紙包裹帶血針筒，其間不慎將染血膠管掉在地上，未有執拾就逃去。<br>連日留守添美道的羅同學對事情感驚訝，認為佔領區多學生，未必懂得應付，擔心針筒傳染疾病，亦憂慮有人毒癮起時會騷擾佔領人士。亦有佔領者認為，佔領區已成小社區，「社會本來就有唔同嘅人，無論乜嘢場合都可能有（吸毒者），而且呢度係公共空間，好難避免」，不擔心事件影響佔領運動形象。</p></body></html>