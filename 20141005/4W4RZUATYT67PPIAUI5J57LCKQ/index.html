<html><header><meta charset="utf-8"><title>女示威者遭非禮卓韻芝：香港冇法治</title></header><body><h1>女示威者遭非禮<br>卓韻芝：香港冇法治</h1><p>【雨傘革命】看過前日旺角街頭一名反佔中男子，於混亂中當眾伸手摸向佔中女示威者胸部的片段，全港女藝人都大叫「離晒譜！」「太過份！」，最離譜是片中的警員未有及時阻止，反佔中人士公然對女性的侵犯，以至警方執法不公的情況都令人髮指。<br>上街曾中催淚彈的卓韻芝昨狂轟向佔中女士非禮的暴徒，同時也譴責警方失職，她以短訊回應說：「極度憤怒！這已經跟政治立場毫無關係，而是良知和法治。請警方立即拉人！如果這樣也不拉人，便證實香港已經完全沒有法治！我被傷害的話，都不知報唔報警好！」</p><p>港大畢業的雨僑支持學弟學妹公民抗命，她看到女示威者在佔中集會被非禮的片段，也非常氣憤：「點可以搵啲弱者、女仔來恰，咁樣離哂譜。」對於反佔中人士辱罵女學生，她氣憤地說：「簡直係口出狂言呀！點樣出得來示威就預咗俾人非禮啫！呢個係歪理來㗎！就算點樣抗爭都唔可以有呢啲行為。」</p><p>陳嘉寶：道德何在？</p><p>連日來都十分支持佔中學生的邦民女陳嘉寶，前日也在Instagram留言臭罵反佔中暴徒：「我想問一群男人跑去以性暴力威脅，甚至侵害女性這算是甚麼？！面對那種公然對手無寸鐵女生施以祿山之手的暴民，我想問道德何在？！」<br>曾多次到佔中現場的𡃁模馮鎵瀠（Naomi），昨晚再到金鐘集會現場前約定大隻香港泳手鍾國良作保鑣，她說：「我係好憤怒，噚日我親身落到旺角，係有人想行近我，好彩有記者朋友即刻幫我推開佢，我相信呢件事係有發生係存在。」<br>人妻代表李思欣，知悉和平集會內有女士被非禮則激動地說：「件事已經唔係佔唔佔中嘅問題，呢樣已經係一個犯法嘅行為，點可以非禮㗎！犯法唔得㗎！」有傳非禮的暴徒最後被警察放走，思欣百思不得其解：「啲差人無拉佢呀？呢樣嘢一定要正視㗎！非禮，唔可以咁樣！總之作為女性係覺得唔可以有呢樣嘢發生囉！」<br>採訪：非非</p></body></html>