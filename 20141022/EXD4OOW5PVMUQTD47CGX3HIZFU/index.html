<html><header><meta charset="utf-8"><title>無綫預告片：官逼民反</title></header><body><h1>無綫預告片：官逼民反</h1><p>雖然無綫被批是CCTVB，但有員工卻疑身在曹營心在漢，繼J2台《大隻B自由行》節目預告出現「有人兇你就舉高手仔、剝光豬先好示威」的對白後，高清台《隋唐演義》的預告旁白亦暗撐佔領：「曾經，我哋只係好普通嘅百姓，我哋只係想安穩生活。但係當權者一再壓榨，我哋一再忍讓。但𠵱家我終於明白，乜嘢叫做官逼民反，民不得不反。」網友將《隋》預告擺上網，藉機寸爆無綫新聞及資訊部總監袁志偉：「我並唔係呢位配音員心裏嗰條蟲，又唔能夠走去問佢係咪特登配呢幾句雙關，所以只可以講佢係涉嫌、懷疑撐佔領運動。」十分抵死。<br>此外，由何韻詩、黃耀明等組成的文化監暴，召集一眾金鐘留守者拍短片，向有份聯署聲明抗議無綫刪除「拳打腳踢」旁白的新聞部員工致敬：「多謝你幫香港人守護新聞自由！」<br>採訪：皓騫</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar  </p></body></html>