<html><header><meta charset="utf-8"><title>Kary露半球Miki谷胸迎戰</title></header><body><h1>Kary露半球<br>Miki谷胸迎戰</h1><p>女子組合Cookies好姊妹吳雨霏（Kary）和楊愛瑾（Miki）等前晚到九龍塘出席時裝設計師Kev Yiu的2014年春夏系列時裝騷，到場女星個個都十分畀面，紛紛以性感打扮示人，就連平日老友鬼鬼的Kary和Miki亦公然互鬥，表面密實的Kary，原來不經意露出南半球波底，Miki亦不甘示弱，力谷事業線迎戰。</p><p>堅信Stephy未婚
</p><p>兩邊胸都露波底的Kary強調已做足安全措施，加上與Kev Yiu合作多時及份屬好友，十分信任。Miki直言一身打扮尺度不算大，所以亦不需要問准男友，亦坦言接受到着超deep V，她說：「靚就OK，自己都着過bikini。」對於有傳另一好姊妹鄧麗欣（Stephy）和方力申已結了婚，Miki對此說：「一定冇，佢結婚嘅話會話我知，佢係事業型女性。都傳過好多次，結婚應該唔會唔講我知，除非呃我。」</p><p>雨僑自爆床事</p><p>此外，同場低胸上陣的雨僑希望將來結婚可邀請Kev Yiu設計婚紗，並直言希望自己嫁得出，不過指現在是事業衝刺期，一兩年內也不會計劃結婚，又強調循序漸進，結婚之後想過下二人世界先。現時與羅力威拍拖的雨僑被問到是否擔心意外懷孕，她漏口風說：「唔會啩，我平時個人好小心……」暗爆與羅力威有親密關係。<br>採訪：王崇穎<br>攝影：黃偉雄</p></body></html>