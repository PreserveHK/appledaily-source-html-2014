<html><header><meta charset="utf-8"><title>屹立渣甸街34年　日賣450煲仔飯茶記金藍湖　不敵貴租結業</title></header><body><h1>屹立渣甸街34年　日賣450煲仔飯<br>茶記金藍湖　不敵貴租結業</h1><p>【本報訊】再有老牌食肆不敵天價租金結業，銅鑼灣「平民食街」渣甸街繼去年有車仔麵店被貴租趕走後，屹立同一條街34年的「金藍湖茶餐廳」亦因大幅加租近七成，店東無奈放棄多年心血，街坊無不惋惜。昨臨別秋波，茶餐廳提早關門，感情極深的老闆夥計晚膳歡度最後一夜，盼早日重覓新舖，再續賓主緣。<br>記者：劉漢權　鄭大康</p><p>金藍湖茶餐廳位於渣甸街51號，面積850呎，最多能同時容納近半百食客，以煲仔飯及缽仔蒸飯著稱，曾日賣450個煲仔飯，是銅鑼灣其中一間歷史最悠久的食肆。1980年，從事飲食業的溫順坤接手朋友經營的茶餐廳創業，一做逾30年，員工近20名。直至去年，溫順坤因鼻咽癌病逝，溫太全力打理，惜四個月前業主一下子將租金由17.9萬元加至30萬元，令餐廳無法再經營。</p><p>員工盼覓得舖位重開
</p><p>於金藍湖打工27年的主管劉先生慨嘆：「諗住同業主傾，最盡加兩成都仲可以做，不過拉鋸咗幾個月都唔肯減，頂唔住……」溫太無奈放棄多年心血，昨是金藍湖的最後一天，門外放有一塊寫上「租金迫人，卅年老舖無奈結業，多謝各位賓客多年支持」的黑板，午市座無虛席，除了熟客，亦有大批自由行幫襯。<br>近20名員工，不少均是工作十多廿年的老夥計，賓主感情深厚，本身營業時間朝7晚12的金藍湖，昨晚特意提早於9時關門，老闆員工外出晚膳歡聚，希望將來能再重聚共事。劉主管稱：「好唔捨得，百般滋味在心頭，如果做得唔開心都唔會做咁多年啦，老闆都籌備緊搵其他舖開番，如果開得成我一定會返去做！」<br>工作10年的女職員阿祖：「好唔捨得……真係好唔捨得，老細好有人情味好好人，今晚（昨晚）會一齊出去食飯，希望老細可以快啲搵到舖，重新嚟過啦！」廚工阿華笑謂：「老闆去邊度咪跟去邊度囉！」跟隨媽媽吃蒸飯的小妹妹Katie亦十分不捨，她稱：「呢度啲蒸飯好好味㗎，我諗都搵唔番啲咁好食嘅地方喇！」</p></body></html>