<html><header><meta charset="utf-8"><title>人妻Kay7.1前發佈新歌疑挑機：決不退讓</title></header><body><h1>人妻Kay7.1前發佈新歌<br>疑挑機：決不退讓</h1><p>阿Kay(謝安琪)一直係香港少數敢於發表意見嘅藝人，而且對於政治事件，從來唔會講「唔講咁多」，或者「討厭政治」等等，因為創作同藝術，向來就係同政治、社會掛勾！<br>阿Kay同周博賢噚日就喺YouTube發佈最新歌曲《雞蛋與羔羊》嘅MV，歌詞有「A餐、B餐」嚟自嘲一下，不過呢兩個餐要表達嘅先係重點，阿Kay唱到「成為奴隸，大劫在頭上，不堪設想」...「A餐雞蛋撞石牆，不怕壯烈下場，決不退讓」，「B餐俯首做白羊，一世困在牧場，餐券這兩張，怎麼取向」...<br>嘩！o依家香港發生緊嘅，都係大是大非嘅事，今日又係七．一，首歌似係想同香港人講，大難臨頭，有兩個選擇，一係決不退讓，唔係就要「俯首做白羊」...<br>作詞嘅周博賢，喺個人facebook分享，寫住「新歌，不解釋......」，雖然YouTube嘅注腳寫明新歌係「取材自本屆奧斯卡最佳電影《被奪走的十二年》­，是講述一個自由人一夜變成奴隸的故事」，不過，明眼人都知佢想講咩啦！<br>阿Kay又另外喺微博度share佢另一首新歌《勢不兩立》嘅MV預告，唔通，真係要同人講佢同周博賢旗幟鮮明？<br><br>《雞蛋與羔羊》歌詞：<br>曲／詞／編／監：周博賢<br>導：何海藍<br><br>寢室的花香，妻子的瀟湘<br>過去美好片段夢裡湧上<br>監倉的窗，鎖鏈的聲響<br>告訴我知往日成為絕唱<br><br>惺忪醉過後還信<br>生活又如常<br>怎知卻中伏被騙<br>成為奴隸，大劫在頭上<br>不堪設想<br><br>** A餐雞蛋撞石牆<br>不怕壯烈下場，決不退讓<br>B餐俯首做白羊<br>一世困在牧場<br>餐券這兩張，怎麼取向<br>人已到了決志現場，再拖便遭殃**<br>仍扮作昏睡，大夢裡等瞻仰<br><br>警鐘給敲響，聲音多緊張<br>四處瞬速褪掉舊有色相<br>屠刀機槍，高舉得囂張<br>要過去的價值成呆壞賬<br><br>久安慣了曾迷信<br>福樂是恆常<br>怎想到昨日還有<br>會剎那變走，像千噸雪霜<br>降在頭上<br><br>Repeat **<br>忘掉遐想<br><br>一顆雞蛋撞石牆<br>不免碎裂斷腸，怎麼較量<br>一堆雞蛋望石牆<br>可以變做力場，繼續擴張<br><br>今天雞蛋撞石牆<br>不怕壯烈下場，決不退讓<br>否則俯首做白羊<br>一世困在牧場<br>怎樣較理想，盡早思量<br>人已到了決志現場，再拖便遭殃<br>仍扮作昏睡，大夢裡等瞻仰<br><br>要是有想像，漂亮</p><p>【7.1上街】 自己政府自己揀，直播7.1大遊行:<br> http://71.appledaily.com/  </p></body></html>