<html><header><meta charset="utf-8"><title>老樓周記：樓價跌唔落　玩死買家 - 劉兆昌</title></header><body><h1>老樓周記：<br>樓價跌唔落　玩死買家 - 劉兆昌</h1><p>恒地（012）主席李兆基發聲，話買地產股回報好過買樓。自己都賣緊樓，四叔咁講咪係倒自己米？但老樓卻認為，四叔都係純以投資回報講吓意見，無論買樓抑或買股都係睇有幾多本錢來決定，以及可以冒多少風險。<br>四叔實話實說，手上若有1,000萬元閒錢會選擇買股，因買樓收租兩年後增長甚少。地產股股價較資產淨值折讓大，形容為好着數。但對用家而言，買樓目的自住，而四叔純以投資角度出發，試問買完樓何來閒錢買股票。<br>樓價跌唔落，證券界突唱好地產，去年多次看淡樓市的花旗銀行，近日轉軚看好，更平反市場看淡樓市三大原因。第一，未來每年新增供應1.3萬至1.4萬單位，低於政府1.88萬個目標及市場1.5萬個的剛性需求。第二，美國會有序加息，於3至3.5厘見頂，本港仍處負利率。第三，坊間認為地價低等於低樓價，但這忽略高建築成本。中小型物業價格經過15個月整固後已走出谷底，該行由原先估計今年樓價跌一成，調整為持平。而市場普遍預期樓價至2015年底有兩至三成跌幅，反成地產股上升契機。<br>似是巧合，連日來地產代理高層亦先後唱好地產，如荃灣環宇海灣銷售持續暢銷，二手轉活機會高。<br>商界為樓市大合奏，又為後市大力發聲！買家怎辦？</p><p>劉兆昌<br>資深地產傳媒人<br> http://www.HKLau.com </p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>