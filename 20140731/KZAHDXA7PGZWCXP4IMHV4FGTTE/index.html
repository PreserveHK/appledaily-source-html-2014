<html><header><meta charset="utf-8"><title>體壇拾趣：中國女排下周二殺到</title></header><body><h1>體壇拾趣：中國女排下周二殺到</h1><p>由郎平帶領嘅中國女排，下周二（8月5日）就殺到香港，準備參加8號喺紅館展開嘅世界女排大獎賽；大會噚日喺紅館進行拜神儀式，賽事總監雷禮義（圖）仲誠心上香，之後仲公佈中國女排嘅行程，追星一族預備好未？𠵱家身處意大利參加聽日首站大獎賽嘅中國女排，下周二晚上7點抵港，禮拜三朝早就到紅館練習、同日夜晚喺酒店參加歡迎宴，禮拜四「濕平」等節目，密到有氣無碇透！</p></body></html>