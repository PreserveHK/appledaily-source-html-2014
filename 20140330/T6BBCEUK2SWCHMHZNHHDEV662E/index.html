<html><header><meta charset="utf-8"><title>奇趣韓李活：長腿Oppa逐個捉李敏鎬李光洙高人一等</title></header><body><h1>奇趣韓李活：長腿Oppa逐個捉<br>李敏鎬李光洙高人一等</h1><p>韓劇男星出名係乜嘢？高富帥？帥呢樣嘢就見仁見智，富呢，又唔會有人公開晒佢嘅資產，所以又係無從稽考。不過高呢樣嘢就冇得呃人，呃極最多一兩cm，出到嚟一度，俾人知道講大話仲瘀皮，忽然變矮仲羞家，聰明嘅男星喺高度上絕對唔會呃人，不過點先算高？韓國男星「高人」多不勝數，金秀賢、Rain、權相佑等身高都有180cm以上，但高處未算高，等本報嚴選185cm以上嘅韓國長腿哥哥（Oppa）啦！<br>撰文：施洛冰</p><p>李敏鎬</p><p>年齡：26歲<br>身高：187cm<br>李敏鎬模特兒出身，曾主演多齣熱爆韓劇及經典角色，包括09年嘅韓版《流星花園》中嘅道明寺，大前年演出《城市獵人》再次令佢人氣爆燈，去年嘅《繼承者們》令佢嘅人氣達到最高峯。<br></p><p>李光洙</p><p>年齡：28歲<br>身高：190cm<br>韓國熱爆人氣綜藝節目《Running Man》（RM）中有「長頸鹿」稱號嘅李光洙，擁有190cm嘅身高，曾任模特兒，09年拍攝劇集《穿透屋頂的High Kick》為人認識，到2010年主持《RM》後人氣急升，更被隊友封為亞洲王子。</p><p>金宇彬</p><p>年齡：24歲<br>身高：188cm<br>有醜帥之稱嘅金宇彬08年開始以模特兒身份行騷，大前年演出KBS特別劇《白色聖誕節》和《丘比特工廠》，前年喺《紳士的品格》中扮演叛逆學生為人注意，去年演《繼承者們》後熱爆中港台。</p><p>李鍾碩 </p><p>年齡：24歲 <br>身高：186cm<br>李鍾碩16歲喺街上被星探發掘，擔任模特兒為主，同年登上Seoul Collection舞台，成為Seoul Collection史上最年輕嘅男模，到2010年開始拍劇，直至去年嘅《聽見你的聲音》令佢紅爆亞洲，先後到中港台掘金。</p><p>安宰賢 </p><p>年齡：26歲<br>身高：186cm<br>09年安宰賢參加第4屆亞洲模特大獎頒獎禮獲新人模特獎入行，之後主力做模特兒，並參演MV，去年底首次演出熱爆韓劇《來自星星的你》，飾演全智賢嘅弟弟，因外形討好火速走紅，並已接拍新劇《你們被包圍了》及新片《時尚王》。</p></body></html>