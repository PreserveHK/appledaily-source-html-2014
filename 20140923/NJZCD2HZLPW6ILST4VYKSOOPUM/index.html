<html><header><meta charset="utf-8"><title>隔牆有耳：民陣「去飲」前轉莊 - 李八方</title></header><body><h1>隔牆有耳：<br>民陣「去飲」前轉莊 - 李八方</h1><p>和平佔中10月1日廣邀各界「去飲」，民陣由搞遊行、集會到做糾察維持秩序等均全力配合，召集人楊政賢幾乎日日俾警方同傳媒電話轟炸，不過佢好快就「甩難」，皆因民陣噚晚改選出新一任召集人，由社運女將、學聯前秘書長陳倩瑩（Daisy）接棒，仲臨危授命揀正十．一「去飲」大日子正式轉莊。<br>至於副召集人方面，就會喺10月之後先至改選。八方聽聞，現任嘅王浩賢同沈偉男都會退下火線，改由民陣現任召集人楊政賢、另一個學聯前秘書長陳樹暉以及香港彩虹嘅岑子杰頂上。王浩賢過去喺民陣主力負責監察警權，陳樹暉上任後預料接手呢方面嘅工作。</p><p>【動LIVE】萬人罷課　蘋果全程直播：<br>和平佔中： http://occupycentral.appledaily.com <br>YouTube： http://bit.ly/occupycentral  </p></body></html>