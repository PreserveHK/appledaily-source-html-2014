<html><header><meta charset="utf-8"><title>體貼老公勸咪操勞</title></header><body><h1>體貼老公勸咪操勞</h1><p>【銅鑼灣】前港姐譚小環離開無綫，近年淡出幕前轉營商，去年先在銅鑼灣開設手作素材店Day by Day，最近又在渣甸坊開舖賣魚蛋，小環為兩店忙得分身乏術，她日前孖住老公蔡強榮拍拖巡舖，他們先在名店坊Starbucks嘆咖啡，跟住就行路返回附近手作素材店，老闆娘回到店中即吩咐員工業務安排，其間大呻近日很辛苦，大約逗留了一小時，小環便跟老公離開。</p><p>「交畀人做」</p><p>小環兩夫妻隨即到魚蛋檔視察，遇上食客要求合照，小環有求必應，其夫就細心為他們揸機，約晚上8時多，小環和老公到金百利的韓國餐廳開餐，等位期間，蔡強榮和小環雞啄唔斷說：「唔好咁辛苦，有乜嘢交畀人做。」蔡強榮心痛老婆太操勞，勸喻她減低工作量。<br>採訪：梁繼光、畢紹基<br>攝影：黃曉程、潘冠恩</p></body></html>