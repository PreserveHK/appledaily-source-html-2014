<html><header><meta charset="utf-8"><title>英超攻略：水晶宮勢頹撐曼聯「主勝」 - 青蛙仔</title></header><body><h1>英超攻略：<br>水晶宮勢頹撐曼聯「主勝」 - 青蛙仔</h1><p>曼聯在英超連續3場不勝，周六於主場對近況勁頹兼實力麻麻的水晶宮，定去盡以重開勝門；紅魔「讓球主客和」[-1]有1.67倍，必捧「主勝」。</p><p>尹佩斯、朗尼做福星
</p><p>曼聯上場在打吡戰於半場少打1人之下，以0:1敗走曼城，近3場聯賽錄得2和1負，頭10場聯賽取得3勝4和3負，落後榜首的車路士13分，以其班費來說，這成績實在令人失望。不過，經過荷蘭新帥雲高爾大執之後，他們的表現明顯比季初好，即使後防仍存有不少問題，但至少有能力攻破對手大門，近7場聯賽共入14球。<br>周六迎戰水晶宮，曼聯預計續有借將前鋒法卡奧因傷缺陣，但朗尼、尹佩斯及迪馬利亞等進攻主力都可披甲；其中阿根廷中場迪馬利亞更踢出身價波，聯賽上陣8場貢獻了3個入球及4次助攻，而料於前線合作的尹佩斯及朗尼，在上季聯賽就各入兩球，協助球隊主客均贏水晶宮2:0。<br>另外，紅魔後衞基斯史摩寧及馬高斯盧祖分別因傷停缺陣，菲爾鍾斯及莊尼伊雲斯則繼續養傷，幸好卡域克已傷癒復出，可夥拍麥尼亞或泰萊布力基扼守後防中路。<br>水晶宮頭10場聯賽取得2勝3和5負，其中對上4場是1和3負；而且他們有積甸拿克停賽，紅魔借將韋費特沙夏則不合上陣資格，實力因而嚴重受損，加上近3次於聯賽訪奧脫福全輸兼失9球，故難望於周六爆冷，捧曼聯[-1]「主勝」。文：青蛙仔</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>