<html><header><meta charset="utf-8"><title>隔牆有耳：盔甲戴耀廷　無懼鎮壓 - 李八方</title></header><body><h1>隔牆有耳：<br>盔甲戴耀廷　無懼鎮壓 - 李八方</h1><p>佔中發起人之一戴耀廷下個月踏入50歲，踏入知天命之年，好可能好快要着手領導和平佔中運動。近排警察鎮壓新界東北時，胡椒噴霧、頭盔、矛盾、警棍甚至喺漆黑警車內出手打人等強力武器盡出，唔知戴耀廷又有乜嘢裝備迎戰？八方噚日去戴耀廷office做訪問，無意中發現咗佢原來有一副秘密裝備，着咗上身肯定刀槍不入唔怕鎮壓。<br>其實呢個只係一張學生送畀戴耀廷嘅生日卡，學生創意改圖祝佢生日快樂，將佢key入一副盔甲度，學生仲講笑將佢個名，食晒字咁改做戴狀．字腰挺，封號係蝦條大王，相中嘅盔甲戴耀廷，手握和平同仁愛兩劍。睇怕有咗呢副最強裝備，莫講話防暴警察，甚至連解放軍都唔使怕呀。</p><p>【622公投　我撐普選】 毅行直播<br>流動版網頁︰ http://622popvote.appledaily.com <br></p></body></html>