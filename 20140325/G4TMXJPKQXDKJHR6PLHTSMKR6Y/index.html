<html><header><meta charset="utf-8"><title>林子祥齋諗唔買</title></header><body><h1>林子祥齋諗唔買</h1><p>【中環】唔好以為淨係女人先至喜歡濕平，其實男人一樣有呢個喜好，就講林子祥（Lam）咁，日前佢撇低老婆葉蒨文一支公喺中環濕平，當日下晝兩點半左右，阿Lam一身便服打扮喺太子大廈間家品店睇家品，佢睇中一盞座地燈，企咗喺度諗咗好耐。不過，研究完一輪，阿Lam最後都未有扑槌畀錢買，只係問售貨員攞咗張卡片就走人。<br>採訪、攝影：潘冠恩</p></body></html>