<html><header><meta charset="utf-8"><title>冼色麗嘆茶被𥄫中</title></header><body><h1>冼色麗嘆茶被𥄫中</h1><p>單身的英皇小花冼色麗，不時有艷遇，她自爆早前陪一位auntie往茶樓，卻發現被隔籬枱一位太太不時盯緊她，臨埋單前那位太太更過枱搭訕，還單刀直入問冼色麗可有另一半，冼色麗說：「嗰位太太話佢有個仔，係專業人士，但一直未拍拖，猛問可唔可以介紹畀我識，佢話覺得我好有眼緣，嗰刻我感覺有啲尷尬，嗰位太太係都要問我auntie攞電話。」結局可有去相睇？冼色麗說：「Auntie幫我耍咗佢，不了了之，不過呢件事好搞笑。」冼色麗表示拍拖要隨緣，擇偶不一定要性格善良，她希望將來對象是任達華和張智霖的混合版，她說：「又靚仔又錫老婆。」<br>採訪：比華利<br>服裝：Monique &amp; Co<br>場地：The Air（The One）</p></body></html>