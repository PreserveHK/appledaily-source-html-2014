<html><header><meta charset="utf-8"><title>馮仁昭四圍超：朱孝天連失三至親嘆珍惜眼前人 - 馮仁昭</title></header><body><h1>馮仁昭四圍超：朱孝天連失三至親<br>嘆珍惜眼前人 - 馮仁昭</h1><p>當韓流冇今時今日咁流行嘅時候，一套台劇《流星花園》令到台灣組合F4紅極一時，喺亞洲都可以叫冇人不曉。不過自從4位成員獨自發展之後，各人嘅際遇都真係各自修行。好似吳建豪就娶咗位有錢靚老婆展開人生新一頁，言承旭同周渝民喺娛樂圈都有唔錯發展，近日周渝民就有份演出嘅《單身男女2》。反而另一位成員朱孝天就暫時未有代表作，噚日凌晨佢仲喺微博傷感地透露連失去3個親人，令到佢感慨人生係「減法」，希望大家會珍惜眼前人。<br></p><p>「見一面少一面」</p><p>朱孝天喺微博指：「繼去年底我乾爹，上個月我舅舅，到昨天晚上我奶奶，這一年來已經第三度有至親永遠地離我而去了。已經不是第一次被這種狀況洗禮的我其實沒有太多哀傷，畢竟這是每個人都必須經歷的。但我有遺憾，因為我發現人生不是加法，是減法。沒有來日方長的，見一面就少了一面。要珍惜，因為下輩子很有可能見不到了。」唔少網友都留言望佢節哀，也贊同大家必須「珍惜眼前人」。到噚日凌晨6點，朱孝天再貼出鄧麗君嘅歌《但願人長久》，寫道：「好像有一種突然完全聽懂得感覺…」<br>撰文：馮仁昭</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>