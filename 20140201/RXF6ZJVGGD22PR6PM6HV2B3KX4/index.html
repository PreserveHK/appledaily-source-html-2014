<html><header><meta charset="utf-8"><title>桂林街新年夜市　地道小吃重現</title></header><body><h1>桂林街新年夜市　地道小吃重現</h1><p>【本報訊】年初一凌晨深水埗港鐵站D出口飄來濃郁異香，香味來自桂林街數十個小販檔，混雜了臭豆腐、炭烤肉串和即叫即蒸鮮蝦腸粉。數十款美食限定年初一至年初三供應，有網民戲稱是「桂林街夜市」。捧場市民慨嘆商場和領匯貴租扼殺地道小吃，只能趁過年才可以大飽口福，「呢度傳統啲、地道啲、污糟啲，有香港特色啲！」<br></p><p>市民望政府保留
</p><p>深水埗高登電腦商場外的一段桂林街，大部份商舖在大年初一至三「收爐」，大批小販就打開炭爐和電爐，在行人路及馬路兩旁擺檔，售賣小食各有名堂。腸粉檔並非使用預製腸粉，檔主將米漿倒在特製蒸籠，再捲着鮮蝦、牛肉或叉燒，每份25元。油浸魚蛋檔檔主表示自製靚魚蛋，並非一般以麵粉和萬年油製成的次貨，「自己都食呢啲，唔想（人哋）覺得食麵粉，咬落係粉，唔係彈牙」。<br>食環署去年曾大規模掃蕩，令檔主經常「走鬼」，前晚未見有職員突擊檢控。市民Larry每逢新年來捧場，他讚揚桂林街小吃較多元化，「旺角舖頭都係煎釀三寶大路嘢，比較standard（標準），呢度比較多樣化」。他指舊區越來越少，新市鎮如將軍澳又未能容納街頭小吃，希望政府可保留特色小食，「青衣（長發）以前都有，𠵱家都比領匯商場化咗，我覺得係大勢所趨冇辦法，惟有過年嚟呢到憑弔吓」。</p></body></html>