<html><header><meta charset="utf-8"><title>中環在線：信託投資要穩陣　股神顧住老婆 - 李華華</title></header><body><h1>中環在線：<br>信託投資要穩陣　股神顧住老婆 - 李華華</h1><p>股神畢菲特今年8月生日就84歲，好多人都擔心佢將來百年歸老，冇人繼承到佢嘅投資傳統，佢嘅投資旗艦巴郡亦跟住末落。早前股神建議，佢死咗之後留畀太太嘅信託基金，10%投資政府短債，90%買領航標普500指數基金，完全冇提巴郡，唔通佢都對巴郡前景冇信心？<br>股神年初向股東發公開信，提到死後會成立一個信託基金留畀太太，點名提議將90%資金，投資領航投資嘅低成本標普500指數基金。日前喺巴郡股東大會上，有位投資者就問股神，點解唔買巴郡？係唔係股神預計標普500指數基金將會跑贏巴郡？<br>股神首先講笑話「封信會唔會係領航嗰邊寫㗎？」跟住佢就認真撐番巴郡，指巴郡喺佢死後12年都會一如以往表現咁好，但對於佢太太，目標唔係獲得最大回報，而係要穩陣。經佢咁提一提，領航肯定受惠。<br>領航謙稱，事前唔知股神會咁講，不過股神嘅言論就肯定咗公司嘅策略。</p></body></html>