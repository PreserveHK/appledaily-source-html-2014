<html><header><meta charset="utf-8"><title>趣趣地：伊度奧超齡潮童</title></header><body><h1>趣趣地：<br>伊度奧超齡潮童</h1><p>車路士嘅喀麥隆前鋒伊度奧今屆入波唔算多，但次次大波都有進賬，唔到你唔服。不過32歲嘅佢，衣着品味就認真麻麻，日前佢上載自己嘅「型仔相」（圖）上twitter，一張着住皮草大褸，襯吊腳褲同loafer鞋，型仔度不足，但搞笑度就十足。另一張據佢指係「黑俠梭羅」嘅造型，全黑仲襯埋黑斗蓬，問你死未？</p></body></html>