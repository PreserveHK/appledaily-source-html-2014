<html><header><meta charset="utf-8"><title>王征密令　亞視藝員冇人工加</title></header><body><h1>王征密令　亞視藝員冇人工加</h1><p>積弱不振的亞視如今四面楚歌，被查氏兄弟追討兩億入稟法庭將亞視清盤，亞視執行董事高級顧問王征忙於撲水。昨日亞視召開員工大會，意圖穩定軍心，可惜空口講白話繼續冇糧出。據知，財困亞視更一早頒下王令，所有重新簽約員工，一律零加薪，還有一些亞視元老級的藝人，因為年資長，薪酬高，會讓其約滿自動流失。<br>亞視藝員陸續滿約，因為入不敷支，王征下令新簽約藝人都不會加薪，亞視自家製作買少見少，沒有騷接，又沒有人工加，根本是無條件可言，所以有藝人決定拂袖離去。據知一向是宣傳重點的顏子菲，公告同事上個月26日離開亞視，但致電她本人卻未有回覆。</p><p>劉錫賢：可能唔滿意我</p><p>至於年資高薪酬好的劉錫賢，昨日出席亞視總台舉行「2014感動香港年度人物評選捐血日」時，承認跟亞視仍未傾續約，他說：「未呀！8月尾先完，可能公司太多瑣碎事。」肥仔賢為亞視效力25年，不想輕言放棄，但是條件對他來說最重要，他說：「條件傾落大家都唔滿意，就唔使合作喇！不過可能佢唔滿意我呢！」<br>另外，亞視前執行董事盛品儒出席酒業集團記者會時，被問到其家族為亞視還款兩億予查氏兄弟，他說：「係，不過係家族嘅事，我冇參與。」<br>昨午五時亞視員工大會結束，蔡國威轉述葉家寶在員工大會表示黑暗時期已經過去，鄭伊娜則說：「公司話聽日有糧出，好開心，聽日去打簿。」<br>採訪：盧妹、文國駿<br>攝影：陳慧安</p><p>【學界佔中　黃竹坑現場】YouTube 重溫：<br> http://bit.ly/71march  </p></body></html>