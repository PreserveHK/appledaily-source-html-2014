<html><header><meta charset="utf-8"><title>證實患貝爾氏麻痹症官恩娜面癱爆喊</title></header><body><h1>證實患貝爾氏麻痹症<br>官恩娜面癱爆喊</h1><p>官恩娜（Ella）和薛凱琪（Fiona）昨日在中環出席一個品牌概念店的開幕活動，見到Ella滿懷心事現身活動，拍照期間更木無表情，經旁人提點才勉強一笑，轉頭更見到她流淚。Ella接過助手遞給她的紙巾印眼淚後，她用手指一指右邊面說：「我呢邊面𠵱家唔郁得，係上個禮拜嘅事，起初以為中風，好驚，當時男友陪我睇咗腦科，醫生話有條腦神經線有問題，連隻眼都眨唔到！」她亦解釋剛才被閃燈不停閃，令她流眼水，不過她眼紅堅強地說：「I'm OK！」<br>經過醫生診治後，Ella證實患上貝爾氏麻痹症，她說：「照咗係第7條神經線有事，我𠵱家食緊高劑量嘅類固醇，同埋用人工淚水，但係夜晚瞓覺要手術膠紙黐住隻眼，如果唔係合唔到隻眼，瞓唔到。」她續說：「醫生問我係咪休息唔好，我話唔係，可能係感冒發燒，啲菌入咗神經線，加上屋企有啲唔開心事，令到心情好忐忑。」</p><p>嘴唇發音困難</p><p>問到目前的情況是否樂觀？她說：「都可以，因為唔係致命，𠵱家keep住食高劑量，把聲好咗，但係用嘴唇發音嘅字講唔到，講嘢嗰陣要用力郁肌肉，搞到個頭啲肌肉有啲痛，醫生話有啲人一個月郁得番，三至六個月痊癒。」她亦大讚男友好好：「佢成日都陪我去腦科覆診，夜晚都有照顧埋我，今次我有好深體會，做人今日唔知聽日事，要珍惜生命！」同場的Fiona稱不知道Ella有病，所以轉頭才問候，她亦透露自己的身體向來麻麻並說：「我身體有私人病，長期keep住睇兩個醫生，一個係印度治療法嘅醫生，另一個係定期去嘅北京中醫！」<br>採訪、攝影：馬建華</p><p>【動Live】iPhone 6搶先玩，朝9晚5全港巡迴試機<br> http://bit.ly/liveiphone6  </p></body></html>