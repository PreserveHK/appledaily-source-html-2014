<html><header><meta charset="utf-8"><title>連番出價40萬誘援交雨僑：多謝厚愛</title></header><body><h1>連番出價40萬誘援交<br>雨僑：多謝厚愛</h1><p>娛樂圈一直傳出有不少援交女，尤其近年𡃁模空群而出，一班好色之徒更加明目張膽，以前會透過淫媒搭路，最近他們公然在網上平台直接跟女藝人對話，提出不道德的交易，果然色膽包天。<br><br>最近圈中傳出有淫媒和中間人明目張膽在facebook、微博和微信等網上平台留言搭路，經常在網上自拍教化妝和自拍靚相的雨僑，亦成為招攬援交對象。今年3月25日雨僑在facebook收到一個黃先生的私信留言，對方直截了當說：「我係澳門人，有客人想援交你，價錢一定到位，請開價。」</p><p>朱主席離奇搭嘴</p><p>雨僑一直未有回覆，5個月後，黃生再開價說：「20萬包夜可以嗎？我客人搵你，可以畀錢你先。」在一星期之後，黃生再出多一倍價錢利誘雨僑說：「我客人出40萬包夜一晚。」雨僑終於忍不住回答說：「唔使客氣喇唔做援交。」事有湊巧，近期活躍娛圈的朱壽仁（朱主席）最近忽然在雨僑的facebook留言：「good investment for jobs over 200k」，為何朱主席竟知道此事！</p><p>「美容生意賺到」</p><p>記者昨日致電雨僑查詢她在網上被問價一事，她表現驚訝，她說：「係呀！我都見到，我發覺冇拒絕佢，會繼續問，所以我決定答佢一次，叫佢唔使客氣。其實近半年都不停有人喺網上問，有人問我出台，我最初以為係登台握手，仲叫佢打畀我助手。」<br>一個星期由20萬加到40萬包一晚，雨僑會不會有一刻心動？她堅決地說：「多謝晒！厚愛喇！我都係鍾意演藝事業，同埋自己做美容生意，已經好滿足喇！下個月我仲有新產品推出，轉眼應該賺番來！唔使喇！唔使做援交喇，唔該晒！」<br>採訪：非非</p></body></html>