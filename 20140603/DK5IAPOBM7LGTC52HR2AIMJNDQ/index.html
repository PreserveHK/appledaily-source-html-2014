<html><header><meta charset="utf-8"><title>隔牆有耳：私煙擋左報攝記鏡頭 - 李八方</title></header><body><h1>隔牆有耳：<br>私煙擋左報攝記鏡頭 - 李八方</h1><p>佔中如箭在弦，反佔中團體加緊開工，李偲嫣任召集人嘅正義聯盟噚日舉行「正義糾察救傷隊」宣誓日，聲稱招募咗260個成員，喺佔中發生時落去勸人返屋企，但現場只有約100人。佢哋講到滿口仁義，但噚日《蘋果》記者去採訪，就俾私煙開咪怒吼趕離場，佢仲誤當一位左報攝影記者係《蘋果》記者，用手擋人哋鏡頭。咁第時佔中，呢班所謂救傷隊唔知係去勸喻參加者定係去撩交嗌呢？<br>做過記者嘅立法會議員鼠王芬都在場，但佢冇幫《蘋果》記者捍衞新聞自由，只係上台發表反佔中同反拉布言論，又話香港要行適合香港同中國嘅民主路，要逐步嚟，台下全場拍手，物以類聚也。</p><p>【壹錘定音 . 李慧玲】6月4日正式開咪!<br>收聽方法: 請留意【壹錘定音】facebook專頁！<br> https://www.facebook.com/hammerout.hk  </p></body></html>