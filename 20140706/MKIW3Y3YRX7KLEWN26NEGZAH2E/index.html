<html><header><meta charset="utf-8"><title>樂做全職師奶關詠荷街坊裝湊女放狗</title></header><body><h1>樂做全職師奶<br>關詠荷街坊裝湊女放狗</h1><p>張家輝忙着宣傳首次自導自演的新片《盂蘭神功》，老婆關詠荷就肩負照顧一家大小的賢內助重任，貼心湊囡囡Brittany與兩隻愛犬。日前約下午2時，關詠荷獨自帶囡囡遊中環，她戴粗框眼鏡遮素顏，穿長裙及闊身衫，腳踏過氣潮物MBT健康涼鞋，一身典型師奶打扮，與囡囡手拖手行街。兩母女先到擺花街的樓上舖買泳衣，為炎夏做好準備，選購約半小時後，二人到附近的餅店買食物，Brittany見媽媽手挽兩個紙袋，自動波幫忙拿餅店膠袋，非常乖巧。甫踏出餅店，關詠荷即緊握囡囡手腕，囡囡全程笑容滿面地跟着走，走到士丹利街的停車場取車離開。</p><p>當街教訓大狗</p><p>另外，前晚約8時，關詠荷就帶囡囡與外籍女傭在跑馬地寓所附近放狗，她繼續素顏，以T恤長褲的街坊造型落街，親自拖實大狗，細小的貴婦狗交由女傭照顧。大狗雖然戴住口罩，但仍不時亂吠，行路時快時慢狂chok主人，關詠荷停步當街指罵，大狗被馴服至垂頭，囡囡則在旁把玩銀行大門手柄，她們遊了一圈後回寓所。<br>採訪、攝影：潘冠恩、陳辰、羅德光、朱志聰</p><p>【學界佔中　黃竹坑現場】YouTube 重溫：<br> http://bit.ly/71march  </p></body></html>