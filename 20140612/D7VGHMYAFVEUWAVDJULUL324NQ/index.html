<html><header><meta charset="utf-8"><title>隔牆有耳：陳健民、高達通宵毅行 - 李八方</title></header><body><h1>隔牆有耳：<br>陳健民、高達通宵毅行 - 李八方</h1><p>陳樞機、李柱銘以及佔中發起人之一嘅朱耀明等三位「長者」，星期六起開始日日毅行爭普選；但佢哋同埋另外10個毅行者，喺朝8晚8毅行，夜晚仲有少少休息時間，翌日可以精神奕奕咁起步。<br>原來除咗公佈咗嘅日間毅行計劃，仲有班人醞釀緊通宵毅行。到底邊個會夜晚出動呢？據聞佔中發起人之一陳健民以及民主黨高達，都係鐵膽；一班港視壯士同支持者及陳健民約20人，14號晚通宵毅行，沿途會派傳單，仲會殺入消夜店宣傳。到底點解要有通宵毅行？有佔中人士話，想方便一啲日頭要返工、但又想身體力行支持吓嘅人士，而且亦想呢個喺星期六開始嘅毅行，真係無休止、無間斷咁延續，顯示爭真普選決心。八方問過高達，佢話已預備好通宵毅行。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>