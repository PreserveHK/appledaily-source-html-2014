<html><header><meta charset="utf-8"><title>拍劇求其唱首歌台灣爆紅易好多？</title></header><body><h1>拍劇求其唱首歌<br>台灣爆紅易好多？</h1><p>喺台灣發展演藝事業係咪易紅啲？宗堯曾經到過台灣發展6年，問到點解揀去台灣時，男神就直認不諱︰「當初真係諗住去嗰邊試吓，因為嗰邊市場幾好，嗰時又興偶像劇，好似唱吓《流星雨》都紅到嘅！」<br><br>嘩嘩嘩！你真係當喺台灣拍套劇唱首主題曲就會紅？「你諗吓以為好簡單，但後來發覺唔係！」最過癮嘅係台灣經理人公司，好興要artist返office做一啲文職工作，連宗堯都要落場做埋一份︰「做一啲design或者係剪報，我有試過幫台灣artist執相，我啲photoshop ok o架！」嗱！話唔定F4唱《流星雨》之前，都執過唔少前輩嘅相呢！紅，邊有咁簡單o架！<br><br>明星都要學執相！今晚11:00《亂噏24》足本版！</p></body></html>