<html><header><meta charset="utf-8"><title>隔牆有耳：路姆西篤爆小圈子選舉 - 李八方</title></header><body><h1>隔牆有耳：<br>路姆西篤爆小圈子選舉 - 李八方</h1><p>政改三人組推出第一輪硬銷政改洗腦片，真普聯都唔弱，出動「路姆西」幫佢哋做代言人，喺新一輯「瞬間看普選：小圈子篇」短片中，講解小圈子選舉到底有幾小，例如漁農界足足有60席，但查實根據香港人口普查，香港得2,000幾個人種田同打魚，相反香港有成8,000幾個大學教授同行政人員，但高等教育界只係得30席喎，係咪好唔合比例呢？而事實上全港有超過七百萬人，卻只有唔夠25萬人有得投票選舉選委會成員，最終只得1,200個當選，難怪片中嘅路姆西見到有班舉手機器投票選自己，開心到震啦。短片網誌： https://www.youtube.com/watch?v=tCd17uhOKr8 </p></body></html>