<html><header><meta charset="utf-8"><title>致力推廣魔術前港男王天就早逝　戰友心痛</title></header><body><h1>致力推廣魔術<br>前港男王天就早逝　戰友心痛</h1><p>曾參加06年香港先生選舉的王天就，落敗後沒眷戀娛圈，投身理財顧問，公餘大力推廣魔術，曾是魔術學會會長，熱愛文化研究的他，不時在社交網貼上舞台劇演出照。他本月5日被癌魔帶走，終年30歲，其家人昨日在紅磡為他設靈，今日火化。當年擊敗王天就的港男冠軍是黃長發，而同屆參選戰友陳志健和姚浩政等昨晚先後到靈堂送別。<br>陳志健說：「選完後，同屆港男組成『峰林火山』慈善團體，個名係天就諗出嚟，係當年港男口號。」他謂選完初期大家仍保持聯絡，其後王天就轉行，近日他從友人口中獲悉其死訊，他難過說：「天就係一個有理想嘅人，我知佢天賦好多興趣，魔術、詠春，短短生命未必完成到。」又形容王天就遺容安詳，他的雙親也很堅強。</p><p>癌病逝世</p><p>姚浩政指王天就家人表示他是因癌病逝世：「幾突然，係呢幾個月嘅事，有啲朋友幾個月前都有聯絡過佢。我唔知佢有呢個病，聽到佢走咗好心痛。」姚浩政難忘王天就參選時活躍一面：「多嘢講，仲玩魔術畀我哋睇，佢真係一個好努力積極嘅人。」<br>李綺雯與王天就曾一齊返「藝人之家」，她眼紅紅說：「知佢病咗好耐，近期聽佢講有好轉迹象，所以對佢走都覺得好突然。」<br>此外，周秀娜舊愛陳偉成（Avis）昨日在fb貼出外婆死訊，他昨日在電話中說：「婆婆都90歲，呢兩日唔舒服入咗院，噚日突然走咗，好彩我哋趕及送別，佢遺容安詳。」<br>採訪：盧妹、陳杰<br>攝影：沈健程</p><p>【我撐公投】網頁: <br> http://622popvote.appledaily.com  </p></body></html>