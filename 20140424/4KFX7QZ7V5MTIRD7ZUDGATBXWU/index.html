<html><header><meta charset="utf-8"><title>冷靜與熱情　羅霖拋胸追星</title></header><body><h1>冷靜與熱情　羅霖拋胸追星</h1><p>【金秀賢襲港】韓劇《來自星星的你》令星迷中毒至今未解，美魔女羅霖、中女傅明憲和少女黃美棋，甚至星級媽媽歐陽妙芝等都被都教授金秀賢迷暈，她們昨日到尖沙嘴朝聖，人母羅霖即使拖着幼子劉子晉，也俯身拋出變幻球。<br>羅霖為拉近與金秀賢年齡距離，刻意穿上白色低胸通花裙，打扮散發少女味，她自稱非金粉：「唔係我鍾意佢，係阿仔鍾意，睇劇時知佢演外星人，有超能力，當佢英雄。髮型師本來話幫阿仔剪齊蔭頭，不過阿仔話接受唔到。」羅霖昨指大會保安嚴密，她說：「應該好大牌。」</p><p>四太緣慳一面</p><p>歐陽妙芝昨日獨自追星：「現實冇咁完美男人，佢畀到女士蜜運同回春感覺，我同佢有眼神接觸，佢兩粒迷人鳳眼電暈所有人。」四太梁安琪姍姍來遲，與金秀賢緣慳一面。<br>大會昨未有安排眾星名媛跟金秀賢合照，美棋BB連現場A貨金秀賢都不放過，她自爆未追完《星星》：「今日嚟睇吓佢魅力同風采喺邊。」黃芷晴笑言其母梁潔華卧病時愛煲《星星》，這次代母來集郵。同場恒生新抱何倍倩及黎芷珊被抽中得簽名海報及後台合照。</p><p>金秀賢其後跟220名粉絲聚會，5位遊戲勝出者到後台合照，50位粉絲獲握手及簽名海報。場外近200粉絲冒雨守候，有疑似韓國人離開都瘋狂尖叫。<br>採訪：盧妹、譚倩宜、黎嘉穎、梁展雯<br>攝影：陳順禎、葉君海</p></body></html>