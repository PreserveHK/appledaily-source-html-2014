<html><header><meta charset="utf-8"><title>關仁隱事：「牛牛」意見多　辣㷫導演 - 關仁</title></header><body><h1>關仁隱事：「牛牛」意見多　辣㷫導演 - 關仁</h1><p>近年「牛牛」接戲一般都要有份投資同有話事權，佢最近喺內地拍緊一位新導演嘅戲，牛牛喺現場當然係全權操控啦！對劇本又有好多意見，連鏡頭點擺都要理埋，但呢位新導演完全唔怕牛牛，經常據理力爭，好鬼堅持自己意見，因為個劇本係導演自己寫，所以就唔多老利人哋改佢個劇本，同埋佢覺得一早畀牛牛睇過，冇問題先至開工，唔明點解去到現場開工先至要改咁多嘢，所以唔多願睬佢。</p><p>嘥錢拍兩部</p><p>牛牛當然嬲爆，只好投訴到監製同電影公司老闆度，電影公司夾喺中間真係左右做人難，最後只好畀錢拍兩個版本，到時再決定出邊一個版本，等兩邊唔使成日喺現場吵大鑊，搞到面左左又開唔到工。<br>撰文：關仁</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>