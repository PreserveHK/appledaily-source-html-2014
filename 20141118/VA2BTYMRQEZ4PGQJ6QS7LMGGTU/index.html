<html><header><meta charset="utf-8"><title>孻女mini Kenny百日宴苗條徐淑敏圓留學夢</title></header><body><h1>孻女mini Kenny百日宴<br>苗條徐淑敏圓留學夢</h1><p>徐淑敏（Suki）與黃浩（Kenny）日前剛度過結婚五周年，兩人婚後密密生，由二人世界變成五口之家，「媽媽咪」Suki今年8月生了孻女黃沁誼（Isabella），雖然三胎都是囡囡，未圓追仔夢，但Suki都非常滿足，全家人前晚在黃竹坑一間私房菜為Isabella擺百日宴，小主角Isabella以pink baby造型現身，被媽咪Suki形容為mini Kenny的Isabella全晚大受賓客歡迎，任人抱逗人喜愛，沈卓盈、馬賽和黎虹讌夫婦等都有到賀。</p><p>「三個都咁錫」</p><p>Suki以白色和粉紅佈置會場，她本人則穿上tube dress大騷事業線，產後才三個月苗條身形差不多回復產前狀態？她說：「仲未呀，仲爭3磅，我要努力減埋佢，其實開心都係保持童顏嘅秘密。」有事業有家庭的Suki，下一步還有甚麼計劃？她說：「我想趁後生學多啲嘢，有計劃出年去英國一個月讀個短期課程，老公答應資助我，等我完成細個好恨嘅留學夢。」<br>問到對三個囡囡可有偏心？Suki說：「唔會呀，三個都咁錫，怕佢哋有童年陰影。」4歲長女黃心瑤（Vianna）甚有大家姐風範，影全家福及切蛋糕時，Vianna不時湊近狂錫細妹Isabella，3歲二家姊黃心柔（Renee）則嗲爆爹哋，影相時又會拉裙子擺甫士搶鏡。百日宴現場還安排了畫師給賓客繪畫卡通畫留念，Isabella的Q版畫，臉頰脹卜卜萌爆。<br>採訪：比華利</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>