<html><header><meta charset="utf-8"><title>同富二代婚變劉明軒驚青避追訪</title></header><body><h1>同富二代婚變<br>劉明軒驚青避追訪</h1><p>有線主播劉明軒昨日聯同另一主持周中，現身尖沙嘴宣傳佢哋嘅新飲食節目，周中出動一條假蛇嚇劉明軒，真係心血少啲都嚇死。<br><br>最近傳劉明軒與老公王傲山婚變，以前明軒訪問得藝人多，好多時都係聽啲藝人講「私人事唔回應」。袋咗咁多句「私人事唔回應」，o依家輪到劉明軒拎出嚟用。傳媒問及其婚變傳聞，明軒都只係答呢句，又拉埋周中一齊做訪問，係咁兜圈想講番個飲食節目。<br><br>有記者坦白問明軒係咪婚變？佢話：「呢件事唔多講，唔想影響節目，不如我哋講下節目。」問佢有冇同老公溝通？同埋係咪特登復出？佢都係答「私人事唔講」。講呢啲。話口未完明軒又即時轉軚，講節目，話做節目時試過食幾十萬嘅魚子醬，其實呢啲都可以係好私人嘅事嚟㗎喎。</p></body></html>