<html><header><meta charset="utf-8"><title>阿根廷來港作賽　票價最貴$1,800</title></header><body><h1>阿根廷來港作賽　票價最貴$1,800</h1><p>【本報訊】足總為賀成立百周年，重金邀請應屆世界盃亞軍阿根廷，於10月14日友賽香港足球隊。由於賽事成本高達3,000萬港元，足總昨宣佈本月21日開售的門票價格最高達1,800元，為歷來外隊賽中最高；足總主席梁孔德更稱︰「今次要Full house先可以唔使蝕！」<br></p><p>本月21日發售
</p><p>足總昨召開董事會後宣佈，由美斯及阿古路等領軍的阿根廷，訪港友賽港足門票將於本月21日起公開發售，當中正價門票分5種，由$490至最貴的$1,800，另設$250的學生及長者的優惠票。相比有碧咸及施丹等「六條煙」領軍的皇家馬德里，以及有朗拿甸奴及羅拔圖卡路士等率領的巴西國家隊於03及05年訪港，票價同樣由$500至最高$1,500，還要貴300元，成為歷來外隊賽中最高門票。<br>雖然足總行政總裁薛基輔透露，今次賽事已物色了五至六個贊助，而目前亦與無綫電視斟洽電視直播權，惟梁孔德表示為了收支平衡，門票售價高仍是無可避免︰「因為今次阿根廷訪港戲金約300萬美元（約2,300萬港元），雖然佢哋先去北京友賽巴西，我哋唔使包晒全數機票，但成本都要成3,000萬港元，所以我哋都唔想啲門票太貴，有超過20,000張門票係低過600元，而最貴門票設定為$1,800，都希望唔使蝕咁多。」<br>他說今次賽事要全場爆滿才可封蝕本門，如最終虧蝕，將由他、會長霍震霆、副主席貝鈞奇及董事伍健承擔。</p></body></html>