<html><header><meta charset="utf-8"><title>體壇拾趣：杜凱琹青奧添一銅</title></header><body><h1>體壇拾趣：杜凱琹青奧添一銅</h1><p>南京青奧進入最後倒數，港隊噚日就再有獎牌落袋。乒乓女單銀牌得主杜凱琹（左），朝早夥拍孔嘉德轉戰混合團體賽4強，雖然以0:2輸俾強敵日本，但喺之後嘅銅牌戰對泰國就輕鬆以2:0取勝。計埋港將喺劍擊同羽毛球海外聯隊攞到嘅金牌，港隊現時已經有2金4銀1銅。而馬術嘅蔣景麟噚日就以零罰分，並列場地個人場地障礙賽第1，今日會出戰第2輪賽事爭牌，風帆嘅陳梓杰同蔡穎姿，今日都會出戰Techno 293男、女子獎牌賽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>