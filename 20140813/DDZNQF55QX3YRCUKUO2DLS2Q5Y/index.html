<html><header><meta charset="utf-8"><title>古洞「百厭妹」抗爭到底</title></header><body><h1>古洞「百厭妹」抗爭到底</h1><p>【本報訊】在古洞住了10多年的鍾曉晴，爺爺早於戰後便在古洞村定居，與不少村民一樣幾代同堂，與家人都沒料到被迫走上街頭抗爭。她說村民面對壓力之大非外人能理解，「我哋傾又傾過，信又寫過，鬧又鬧過，但政府係唔聽，我哋仲有乜嘢可以做？」</p><p>官員態度強硬無彎轉</p><p>現於中大就讀文學及教育學士課程的鍾曉晴，去年在東北發展立法會公聽會上，以新亞書院校訓駁斥發展局局長陳茂波，批評他和家人在古洞囤地損害誠信，並衝前向他遞上一本聖經，希望同為基督徒的他醒覺。一年過去，東北發展如箭在弦，早前又粗暴通過前期工程撥款，曉晴坦言：「我哋真係諗唔明點解政府一定要咁做，點解乜都冇得傾？」<br>她幾歲便在古洞村內居住，家住「牌仔屋」，與鄰居關係融洽，自小已是村內的「百厭妹」，「個個都知我係姓鍾嗰戶人，雖然未必叫得出我個名，但大家好互相幫忙」。她說很多村民都不明白為何官員的態度如此強硬，令事件毫無轉彎餘地，「我哋會撐到底，但係之後係點真係諗唔到」。<br>曉晴說，曾與內地寧波學生交流一個多星期，對方得知東北發展後都大感訝異，因為內地近來越來越重視農業自給率，更着重食物安全，「佢哋都識話要嚟香港買菜，因為我哋食安做得最好，若果連呢樣都冇埋，唔知香港仲點解值得嚟？」她盼梁振英政府改變只懂拆村起樓的政策，「香港唔應該只得一種發展模式，我哋古洞除咗農業仲有工業，知名醬油廠喺度生產，拆咗就搵唔番」。</p></body></html>