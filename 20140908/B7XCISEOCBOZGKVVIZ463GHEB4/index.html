<html><header><meta charset="utf-8"><title>隔牆有耳：唐唐意國嘆薄餅慶生 - 李八方</title></header><body><h1>隔牆有耳：<br>唐唐意國嘆薄餅慶生 - 李八方</h1><p>上禮拜六係唐英年62歲生日，向來好重視家庭樂嘅佢，原來一家大細去咗意大利南部旅遊，仲喺生日正日，喺拿玻里（Naples）嘅一間薄餅店食飯慶生。可能有人覺得慶生食pizza太行貨，但查實拿玻里係薄餅之鄉嚟㗎！而經歷過陰暗特首選舉嘅唐唐，似乎別有一番感受，佢喺微博話「生活簡單就是美」喎！至於生日願望，則係政改向前走。</p></body></html>