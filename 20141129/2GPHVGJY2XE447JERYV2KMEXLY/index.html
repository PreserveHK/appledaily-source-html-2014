<html><header><meta charset="utf-8"><title>【扮靚Blog】在2014遇上R1476</title></header><body><h1>【扮靚Blog】在2014遇上R1476</h1><p>香港做設計艱難，舖租貴到阿媽都唔認得，要開實體店談何容易，所以一直都支持本地設計師，即使唔買都會有興趣了解他們的設計理念。好似上星期我就去左R1476 0既launch party，設計師Shannon 喺名牌設計學府Central St. Martins女裝設計系畢業，喜歡30年代紳士風格嘅佢，在設計上選擇利用vintage西裝加以改造Up-cycle，中性、玩味感重，全手工製造，件數不多；售價約一千多元，算是合理價錢，暫時未有獨立實體店，只有online shop同Novelty Lane會有。</p><p>30年代可算是西裝發展最鼎盛嘅時代，尤以英國倫敦高級購物區Mayfair的訂製西裝大街Savile Row為最大龍頭，當年普遍流行寬鬆型和肩位、高開襟的三鈕扣設計；到了後期60年代西裝才逐漸轉向修腰、窄長嘅剪裁。所以R1476中的西裝普遍肩位較闊，部份設計更可作為unisex。<br><br>記者：胡靜雯</p></body></html>