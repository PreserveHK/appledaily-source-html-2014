<html><header><meta charset="utf-8"><title>白百何巴黎睇騷大陣仗</title></header><body><h1>白百何巴黎睇騷大陣仗</h1><p>【巴黎直擊】內地影星白百何、徐濠縈（阿徐）與文詠珊等巴黎時間昨日早上現身Carven時裝騷，白百何與同行工作人員共6、7人一同到場，而品牌外籍高層亦出來親迎，認真大陣仗。白百何透露昨天（前天）到巴黎，她說：「第二次來到巴黎，今次來看騷，感覺會輕鬆同享受一點，會有時間去shopping，因為冬天到，想買大衣。」提到電影工作，她表示11月會開工，角色暫未能透露。問到會否是之前傳與王家衛、梁朝偉合作的《擺渡人》？她表示：「應該劇本未完成，所以未開拍。」</p><p>此外，阿徐到巴黎入貨，將會逗留9天，同時要為囡囡康堤的10歲生日會遙控籌備：「佢想搞唱歌主題，冇理由book卡拉OK房，想搞平民啲。」問到她囡囡有興趣睇時裝，會否學Kanye West帶女睇騷？她笑言：「唔想咁快，香港小朋友要返學，長大咗實接觸到，所以不用刻意接觸。」<br>採訪：梁錦雯<br>攝影：葉君海</p></body></html>