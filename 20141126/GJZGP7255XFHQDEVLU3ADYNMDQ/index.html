<html><header><meta charset="utf-8"><title>七個月大「小肉球」大S感慨：她有思想了</title></header><body><h1>七個月大「小肉球」<br>大S感慨：她有思想了</h1><p>大S(徐熙媛)自從生咗個寶貝女汪希玥(小玥兒)，一直專心相夫教子，眨吓眼乖女小玥兒就已經足7個月，前晚人妻大S就喺微博晒愛女嘅相，講囡囡唔再係當初單純嘅「肉球」，現時已經開始有思想，雖然講到個女好似外星生物咁，不過大家都應該感受到大S現時有幾幸福。 <br><br>大S寫道：「今天我的心肝肝小肉球七個月了！她已經不是當初單純的肉球，她有思想了！也學會一些人類的把戲！但無論她有甚麼絕招，她始終是 我心頭摘下的一塊肉揉成的我的心肝肝，我愛妳。」見相中，著住黃色衫嘅小玥兒面容清秀，小玥兒穿著黃色帶花上衣，粉嫩嘅臉蛋、 尖尖嘅下巴同彎彎嘅笑眼，加埋同爸爸汪小菲一樣有一對單眼皮，唔少網民覺得小玥兒越大越似爸爸。 <br><br>大S亦都好有心機同fans喺微博分享湊B經，叫一啲媽媽記得「盡情的愛吧！ㄧ轉眼就大了！」有fans問大S可唔可以影多啲小玥兒抱 奶瓶嘅相，大S回應：「心肝肝喝奶好認真！不忍打擾她。」睇嚟大S真係好享受做全職媽咪嘅樂趣噃！</p></body></html>