<html><header><meta charset="utf-8"><title>【群星留言】欣宜讚霑叔：佢講粗口好好聽</title></header><body><h1>【群星留言】<br>欣宜讚霑叔：佢講粗口好好聽</h1><p>黃霑生前相識遍天下，明日是霑叔逝世10周年，自然會勾起不少生前友好對霑叔的懷念。</p><p>鄭欣宜：</p><p>「佢講粗口講得好聽、流利、語法冇錯，你會明白件事係需要講呢句。」</p><p>羅家英：</p><p>「喺節目《三個光頭佬》，榮幸同名嘴一齊講嘢，佢好厲害，我從中學咗好多嘢。」</p><p>鄭國江：</p><p>「霑哥當年幫我申請成CASH（香港作曲家及作詞家協會），為我保留唯一收入。」</p><p>葉麗儀：</p><p>「我每一次唱《上海灘》都會諗起佢，因為份詞係佢填寫。」</p><p>張武孝（大AL）：</p><p>「大AL俾第一個男人濕吻就係霑哥，因為佢飲醉酒，成個嘴塞埋嚟。」</p><p>黎彼得：</p><p>「霑叔成日話我蠢，唔為名唔為利，入呢個圈做乜，成日講粗口鬧我㗎！」</p><p>張敬軒：</p><p>「我人生要數一件最光榮嘅事，我會以有一首黃霑老師填詞嘅作品為榮。」</p><p>蘇永康：</p><p>「霑叔當年發掘我唱廣告歌，之後畀咗我好多機會同鼓勵我。」</p></body></html>