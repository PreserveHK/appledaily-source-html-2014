<html><header><meta charset="utf-8"><title>在香港當食家 - 陳也</title></header><body><h1>在香港當食家 - 陳也</h1><p>小學三年級英文常識科作業，被揭發教小朋友辨別各色民族，將菲律賓人形容是「在香港當家傭」，引起菲島大反彈。菲人建議向香港報復，呼香港仔為「毒梟」、「黑社會」，還以顏色！出版社澄清，並無睇低之意，強調家傭是正當職業，對香港貢獻甚巨，云云。<br>家傭有無貶意，見仁見智。但賓妹才是香港師奶（或者阿mum個老公）呼喝家傭的常用名稱。同樣是賓，「賓架」即是banker，菲島跟香港結緣三十年，除了家傭和香蕉，從來不曾輸入過菲國賓架，為什麼？小三TSA不會考，阿mum不必發愁搵標準答案，乾脆挪用新加坡出版社的官腔，對家裏動輒呼喝菲傭的金叵羅說，職業無分貴賤，只要阿賓規矩就得。But，阿仔，if你發現阿賓吼我們不在家，摸你JJ，或者偷偷約會賓佬，記得向我報告。<br>之後點？唉，被虐印傭當上時代雜誌百人誌的今天，政治正確說，香港如果冇自由行，金行執晒，黑社會餓死，所以，放下家傭包袱，香港人甘心做港燦吧。Hi，我叫阿斌，在香港當食家，嗜食蛇齋餅糭。即是搞邊科？你唔明咩？愛國愛港，係份筍工！</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br><br>立即更新Android《蘋果動新聞》app<br> https://bitly.com/appledailyandroidapp <br></p></body></html>