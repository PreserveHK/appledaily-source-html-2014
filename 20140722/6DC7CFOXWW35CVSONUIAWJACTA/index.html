<html><header><meta charset="utf-8"><title>建制派呃長者：唔簽冇月餅派</title></header><body><h1>建制派呃長者：唔簽冇月餅派</h1><p>反佔中大聯盟簽名站，疑誤導長者「反佔中」。人民力量立法會議員陳志全指，前日一名在建制派區議員辦事處擔任兼職的朋友向他訴苦，指每個反佔中簽名街站都有配額「跑數」，更目睹有長者到街站是否「有嘢派」時，被街站人員游說「唔簽下次可能冇嘢派」。陳志全直斥大聯盟「又呃又𠱁」，用蛇齋餅糭向長者施壓。</p><p>陳志全指出，其友人向他表示「良心過唔去」，指在簽名街站出現欺騙長者簽名情況，不少長者以為街站有禮品派發上前了解，但即被街站人員游說要先簽名，「嚇阿公阿婆，今次唔簽今年就可能冇月餅派」，斥責建制派欺騙長者反佔中。<br></p><p>誤導「唔識字」市民簽名</p><p>讀者梁先生指，昨下午4時許途經牛頭角上邨一個民建聯設立的反佔中街站，發現街站旁邊放有一批疑似飯盒的白色盒，每名在街站簽名的市民完成簽名後，旁邊的街站義工都會詢問「拎咗嘢未？」然後送上白色盒。他在街站短暫逗留五分鐘，已見不少長者被禮品吸引排隊簽名。<br>除送禮以外，有長者亦不敵街站「纏功」被誤導簽名。陳先生昨向本報投訴，指他居住在柴灣興華邨的65歲母親，沒有受過教育，連寫自己名字都有困難。其母因向他問起簽名街站有何目的，方揭發母親被人誤導簽名反佔中，「佢唔識填表，一定有人幫佢。但佢簽完都唔知簽咗乜，完全係呃人！」</p></body></html>