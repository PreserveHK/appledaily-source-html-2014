<html><header><meta charset="utf-8"><title>黎瑞恩甜聲贈草蜢</title></header><body><h1>黎瑞恩甜聲贈草蜢</h1><p>草蜢前晚在紅館舉行第二場騷，請來黎瑞恩和李克勤做嘉賓，傳婚變的黎瑞恩穿桃紅色長裙登場，契哥蔡一智說：「咁甜美歌聲唔可以浪費，要多啲表演。」觀眾掌聲支持，蔡一傑和小恩子拖手合唱《愛一次便夠》，她自爆：「當年我嘅普通話真係差到爆，後來廣東話版就合唱。」<br>尾聲時克勤出場唱《月半小夜曲》，他搞笑說：「識咗29年，點解從未搵我做嘉賓呢？係咪嫌我跳得差？」阿智解釋：「唔係，係畀阿倫（譚詠麟）跳得好好多！」克勤抵死說：「真嘢唔可以講出嚟，會殺頭㗎！」克勤還摸傑仔胸肌抽水：「傑仔個波依然咁大。」傑仔大叫：「呢個係胸肌，唔係波。」全場爆笑。<br>撰文：皓騫</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>