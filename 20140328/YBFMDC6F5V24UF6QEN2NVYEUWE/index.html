<html><header><meta charset="utf-8"><title>發哥飲回春藥激瘦30磅</title></header><body><h1>發哥飲回春藥激瘦30磅</h1><p>周潤發夫婦、千億新抱徐子淇及《華爾街狼人》女主角Margot Robbie等，昨晚於中環為德國品牌Hugo Boss的旗艦店主持開幕禮，發哥大談收身之道。對於被讚靚仔，發哥說：「多謝！」是否吃了回春藥？他笑說：「我去咗史丹利街回春堂飲回春藥。」見發哥瘦了不少，問他有否瘦了40磅？他說：「冇，瘦咗30磅，之前拍戲開始減，減咗9個月，唔會再瘦，得排骨！我又鍾意食嘢，好隊得，菜、魚、飯、肉，好正常。」<br>發哥透露午餐多食水果、蕃薯及麵飯等清淡食物，更謂現時揹少30磅，感覺很舒服，他說：「行路都行得快啲！」會否看中醫調理身體？發哥說：「間中會踩背，長期瘦身。」他現時每周都會行山強身健體，他說：「都有同小方（方力申）去行山，好舒服，以前拍外景都冇欣賞，𠵱家每星期都會去。」稍後他會到廣州拍攝杜琪峯的新片，並由張叔平為他造戲服：「阿叔嫌我塊面肥，我十日唔食飯！」</p><p>另外，徐子淇身穿一襲黑色露肩晚裝，甫到場便與Margot Robbie合照，她更代表智行基金送紀念品予品牌高層。子淇又透露去年滑雪時，老公李家誠不慎受傷，但一直未睇醫生，最後發現韌帶斷裂要做手術。<br>採訪：林嘉慈<br>攝影：葉君海</p></body></html>