<html><header><meta charset="utf-8"><title>田北俊促梁辭職</title></header><body><h1>田北俊促梁辭職</h1><p>【本報訊】佔領運動持續近一個月，特首梁振英都堅拒下台，自由黨黨魁田北俊昨突指，梁振英面對佔領運動與泛民主派的不合作運動夾擊下，應主動向中央請辭。但其他建制派大表反對，死撐梁下台無補於事。<br></p><p>稱港已「淪落到不能管治」
</p><p>田北俊昨指，現時佔領行動的市民連禁制令都「當佢冇到」，泛民又在議會內進行不合作運動，認為梁振英即使繼續餘下任期，恐怕亦「乜都做唔到」，建議梁向中央請辭，田說：「香港直情就嚟淪落到不能管治嘅地方，係咪即係佢（梁振英）自己應該考慮一下，係咪佢應該向中央政府請辭」。田認為，如今政務司司長林鄭月娥較與泛民以至學聯都較為「有偈傾」，相信林鄭會比梁振英更勝任特首的工作。<br>廠商會代表林大輝則認為，田北俊已不是第一次認為梁振英應下台，雖然林認為田的說法「唔係完全無道理」，但覺得要求梁下台或者要求人大撤回決定都是不切實際的要求。而經民聯梁美芬則力挺梁振英，指目前問題並不是梁的個人問題，而是港府整體的問題，民建聯蔣麗芸亦稱，「就算我哋今日叫特首落台，可能都係於事無補，而第二個上台，都係依然要跟番原來中央定落嚟呢個框架去做事」。</p></body></html>