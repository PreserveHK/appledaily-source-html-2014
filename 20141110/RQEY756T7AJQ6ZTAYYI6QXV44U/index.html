<html><header><meta charset="utf-8"><title>首次行騷台型十足龔慈恩囡囡：有啲緊張</title></header><body><h1>首次行騷台型十足<br>龔慈恩囡囡：有啲緊張</h1><p>被封為「嫩版吳佩慈」的龔慈恩愛女林愷鈴（Ashley），昨日跟媽咪到荃灣出席動畫展，同場還有江若琳、美心妹妹楊鎧凝、石天欣、譚玉瑛等，現年14歲的Ashley首次行手錶騷，穿着連身裙的她雖然年紀小小，身高已有約5呎5吋，比着了高踭鞋的媽咪更高䠷，台型十足。</p><p>聽傷感歌會喊</p><p>不過，首次行貓步的Ashley動作生硬，她由媽咪陪着接受訪問，龔慈恩幾乎全程做發言人，對囡囡保護十足。Ashley說：「自己有啲緊張。」問習慣面對傳媒嗎？她說：「開始慣，唔係想像之中咁可怕。」有沒有興趣入行？她說：「之前講咗好多次，完成學業再決定。」龔慈恩補充說：「暫時唔會考慮住，等佢再大啲自己決定。行騷可以嘗試吓吸收唔同經驗，佢情感好豐富，聽到傷感嘅歌會喊。」是否感情問題？龔慈恩笑說：「唔會，我係貼身保母，知道唔會同感情有關，可能同學去外國讀書，有啲感觸。」</p><p>同場的江若琳着上連身短褲，露出一雙長腿，並大讚美心妹妹現場演繹動畫主題曲好聽，江若琳笑說：「自己都比下去，佢好淡定。」江若琳透露媽咪對她管教好嚴：「細個時媽咪會過濾過啲卡通片先畀我睇，唔出得街唔傾得電話，與世隔絕，男同學打電話搵我，媽咪會去學校同校長投訴。入行後唔俾我去夜店、飲酒，雖然媽咪𠵱家唔會check我個電話，但佢習慣凌晨12點會打電話問我返屋企未。」<br>採訪：馬建華<br>攝影：仇志德</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>