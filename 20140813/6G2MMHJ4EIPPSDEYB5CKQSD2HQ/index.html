<html><header><meta charset="utf-8"><title>靚靚險衝紅燈嘉玲Chilam飯局𠱁老闆</title></header><body><h1>靚靚險衝紅燈<br>嘉玲Chilam飯局𠱁老闆</h1><p>【銅鑼灣】劉嘉玲最近公私兩忙，完成電影《賭城風雲2》泰國拍攝工作後，返港後即相約一班好友聚餐，上周五（8日），嘉玲出席電影記者會後，晚上即相約張智霖（Chilam）、袁詠儀（靚靚）夫婦、蕭定一夫婦及Franck Muller亞太區主席朱李月華等人共晉晚餐，Chilam去年獲朱太邀請成為品牌的亞太區大使，老闆宴客，當然要畀面出席。<br></p><p>七人車阻街惹不滿</p><p>當晚接近11時，嘉玲與同行大約8人於銅鑼灣霎東街、朱太旗下的意日fusion餐廳用膳後離開，各人離開時在路邊互相道別兼擁抱，但由於該段路很窄，接載他們的多架七人車又停泊在路邊，一度引來經過的司機不滿，齊齊響按催促他們開車，故大家最後惟有極速上車走人。<br></p><p>Chilam與靚靚當晚自己駕車，二人離開時表現恩愛，並十指緊扣行幾條街取車，其間靚靚發現被拍照突然緊張起來，顯得很不自在，除了變得臉容生硬，又立即向Chilam通水，而她為了急急取車，竟忘了看交通燈指示，突然想衝出馬路，幸好老公一手拉住他，事後靚靚自己也忍不住望着記者鏡頭儍笑。<br>採訪、攝影：畢紹基、黃曉程</p></body></html>