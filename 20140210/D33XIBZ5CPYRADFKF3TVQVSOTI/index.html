<html><header><meta charset="utf-8"><title>關仁隱事：「靚女」母女有骨氣 - 關仁</title></header><body><h1>關仁隱事：「靚女」母女有骨氣 - 關仁</h1><p>「靚女」洗盡鉛華喺快餐店做打工仔，關仁都相當佩服，覺得佢好有骨氣。聽講靚女媽咪原來都係好有骨氣，唔肯為錢低頭。<br>話說靚女細細個嗰陣，屋企環境其實相當唔錯，佢爸爸有啲家底，靚女都算係有錢女，可惜後來靚女爸爸同媽咪感情發生問題反晒面，搞到離婚收場，本來靚女媽咪可以向佢老公攞一大筆贍養費，但靚女媽咪為咗啖氣，就咁帶靚女離開咗佢老公，一個仙都唔要，靠自己雙手養個女，唔知靚女咁有骨氣嘅性格係咪受媽咪影響呢？<br>撰文：關仁</p></body></html>