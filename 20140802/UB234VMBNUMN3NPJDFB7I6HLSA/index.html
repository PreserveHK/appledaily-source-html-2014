<html><header><meta charset="utf-8"><title>趣趣地：摩佬留費托咪盡信</title></header><body><h1>趣趣地：摩佬留費托咪盡信<br></h1><p>早兩日先有報道指車路士一隊外援人數已經爆滿，要裁人先可以達到歐洲足協嘅標準，但日前又再傳出領隊摩連奴嫌球隊火力唔夠，又再準備打巴黎聖日耳門前鋒卡雲尼嘅主意。不過，斟卡雲尼係咪代表西班牙前鋒費蘭度托利斯（右）要走？呢邊廂摩連奴又話冇打算賣費托，另一邊廂傳會接收佢嘅母會馬德里體育會，亦否認費托會回巢。人工咁貴嘅費托要轉會，睇嚟難度真係唔細。</p></body></html>