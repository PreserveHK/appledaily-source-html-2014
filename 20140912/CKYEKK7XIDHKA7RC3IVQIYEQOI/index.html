<html><header><meta charset="utf-8"><title>開信用卡買iPhone6　現金回贈有高低！</title></header><body><h1>開信用卡買iPhone6　現金回贈有高低！</h1><p>呢一刻先開卡，遲唔遲咗啲？的確唔算早，但係早買都唔代表一定買到，即使遲啲開卡，炒唔切，部iPhone6自用都無壞。今次我哋幫大家從三方面—現金回贈、儲飛行里數同迎新禮品，比較開新卡「抽」iPhone6，邊張先叫抵。<br><br>現金回贈方面，信銀國際白金信用卡，簽賬現金回贈達0.55%。雖然有個別信用卡現金回贈達1%，惟簽賬日期及金額限制多，而大多數信用卡現金回贈只有0.4%，加上信銀國際白金信用卡有迎新優惠，新客戶開卡，於兩個月內簽賬3次，每次滿500元即回贈300元，相較之下算是優惠。<br> <br>另外，東亞 i-Titanium信用卡，雖然一般簽賬現金回贈只達0.4%，即每250元合資格簽賬回贈1元，惟銀行推出新卡首兩個月網上簽賬10%回贈優惠，最多額外回贈金額為HK$600 i-Dollar，換言之，開卡購買兩部iPhone6，足以食盡最多800元回贈。 <br> <br>有「信用卡達人」之稱的Regis表示，以現有信用卡計，建行eye Visa卡網上購物有5倍積分優惠，即若大家網上預購iPhone6可享達2%回贈，計及信用卡現時提供「939」分階段簽賬優惠，即限定日子簽賬滿3500元享3倍積分，回贈比率更高。<br> <br>他補充，滙豐運籌理財白金Visa卡現時亦有回贈優惠，簽賬滿6000元至10000元，享HK$100「獎賞錢」，簽賬額達20000元則享達HK$1000「獎賞錢」，消費力較高者，宜以滙豐信用卡「抽」iPhone6。</p></body></html>