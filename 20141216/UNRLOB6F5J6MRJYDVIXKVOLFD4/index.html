<html><header><meta charset="utf-8"><title>宣萱行街換贈品</title></header><body><h1>宣萱行街換贈品</h1><p>【銅鑼灣】同意大利型男Fran拍拖半年嘅宣萱，前幾晚撇低男友，同個女性朋友一齊去咗銅鑼灣shopping，宣萱喺圈中出名知慳識儉，所以當佢喺商場入面買完嘢，轉頭好快就拎住張單，走落地庫嗰層換贈品。佢將件贈品放入手袋之後，就離開商場過對面嘅銀行櫃員機㩒錢，再同朋友一齊行去禮頓道醫肚。有拖拍果然零舍唔同，宣萱心情靚爆，沿途四萬咁口，見到記者仲揮揮手。<br>採訪、攝影：李志明</p></body></html>