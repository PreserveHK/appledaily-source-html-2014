<html><header><meta charset="utf-8"><title>阮兆祥女友轟白色恐怖吳卓羲認被斟過檔</title></header><body><h1>阮兆祥女友轟白色恐怖<br>吳卓羲認被斟過檔</h1><p>無綫近年經常製作膠劇，又鍾意自我審查，促使台前幕後最近暗地裏「作反」。阮兆祥早前在棟篤笑騷明撐王維基開台，即觸動大台神經，傳祥仔為此被飛出《歡樂滿東華》演出。</p><p>「莫非得罪山姐」</p><p>祥仔雖然沒有直接承認「被罰」，但其女友Crystal卻看不過眼，近日連環在facebook炮轟大台搞白色恐怖，前日寫着：「特別報告，繼早前被指撐基基事件之後，大台白色恐怖立刻來臨，原定歡樂滿東華表演項目無故被抽起！莫非真的得罪咗《山》姐？請大家密切留意事態發展！」</p><p>其實祥仔未被飛前，Crystal已早着先機說：「要小小小心山姐先好呀！」由於《東華》節目是由綜藝科揸弗人余詠珊負責，「山姐」之名呼之欲出。昨日Crystal又再貼出祥仔被飛出東華文章，並自己按讚，幸好祥仔未有被飛出新劇，昨日在微博貼出造型照。<br>有傳祥仔明年約滿無綫後不再續約，也是明年約滿的吳卓羲，昨日與胡杏兒在將軍澳宣傳時，異口同聲表示有其他公司找自己，揚言仍未有決定。吳卓羲承認一直有中港公司斟過檔：「未決定，係朋友問起，當時仲有一年半載約，我話到時再傾啦。」被指冇獎令他心灰意冷？他說：「呢啲睇緣份，最重要角色同對手，錢都係其次。我亦認同林峯所講，每個人都係個體，冇人影響到自己決定。」同樣傳離開大台的胡杏兒則說：「想工作同生活攞個平衡，太辛苦會好快老。」</p><p>祖藍唔驚照肺</p><p>至於有離心的王祖藍，主演及度橋的《老表，你好hea》多番揶揄台慶頒獎禮，他昨日在沙田出席活動說：「合約仲有一段時間，暫時冇咁諗，其實𠵱家耐唔耐都有北上（搵食），公司冇向我了解。」跟李亞男的婚期已定於明年2月14日，並依足亞男要求在迪士尼擺酒，祖藍說：「嗰度係我哋第一次約會地方，希望畀我做一日白馬王子。」婚後會先過二人世界，生仔要輔導。<br>採訪：嵐山、藍文浩<br>攝影：沈健程</p></body></html>