<html><header><meta charset="utf-8"><title>B女出世帶來好運！靚媽欣欣：賽前我好驚</title></header><body><h1>B女出世帶來好運！<br>靚媽欣欣：賽前我好驚</h1><p>華將呢晚好生猛，蘇狄雄同何澤堯合作搞掂首口孖寶，後者另外同蔡明紹擸咗次口孖寶，何澤堯第二場贏「四喜滿堂」，蔡明紹則於第三場四班1200米勝出落飛馬「悅欣賞」。呢匹四歲拍賣馬排10檔，出閘一放到底，贏馬過程與「四喜滿堂」如出一轍，「悅欣賞」跨季三戰兩冠一亞，谷草千二米亦未失Q，跑第二係吳嘉晉座騎「塑料盈」，「萬醒駒」由杜利萊後上第三，與頭兩場一樣，繼續由王牌馬包辦三重彩。<br>「悅欣賞」本月19日谷草揭幕戰跑第二，輸畀「愛寶」，呢晚換蔡明紹再攻四班千二米，閘前畀落飛黨睇中，打到着綠燈變5.3倍開跑，女馬主曾向欣繼續親自入場打氣，結果愛駒冇令初為人母嘅佢失望，搞到呢位靚媽咪開心到跳起。呢場既係蔡明紹季內首勝谷草，亦都係佢今季第一次為沈廐建功。沈集成表示睇完頭兩場利內檔後，賽前對排外檔之「悅欣賞」唔係太樂觀，不過人馬都有出色發揮，值得一讚。<br>至外曾向欣，剛生了個BB女，欣欣話女兒帶來好運，並坦言賽前好驚「悅欣賞」排十擋埋不到欄，估不到愛駒如此叻仔，希望馬兒繼續進步，為家人帶來更多頭馬喜悅。</p></body></html>