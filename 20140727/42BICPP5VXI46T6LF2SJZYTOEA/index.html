<html><header><meta charset="utf-8"><title>【壹週刊】韓國Hit到香港　廣華街試蜂巢雪糕</title></header><body><h1>【壹週刊】韓國Hit到香港　廣華街試蜂巢雪糕</h1><p>【壹週刊】上年夏天韓國大熱嘅蜂巢雪糕，早就hit到台灣，香港呢？今年先殺到，遲到好過無到，仲一次過開兩間新鋪添！<br><br>旺角廣華街已經變成甜品街，Honey Sparkling啱啱喺七月試業，主角梗係Honey Bee是北海道3.6牛乳軟雪糕，Honey Bee雪糕質感唔算好厚身，但就好滑溜，奶香亦夠，蜂巢由原木架切下，天然清甜。<br><br>店內仲有提供綠茶味軟雪糕，呢款Double Bee配上Baileys甜酒及朱古力brownie，淡淡酒味，唔太甜，雪糕額外加蜂巢加$10。雖然雪糕$38起一杯，唔算平，但分量十足，旺區甜品店嚟講，亦算合理。<br><br>另一間Honey Granny每日早上用紐西蘭牛奶加韓國配方調製雪糕漿，雪糕質感唔係很rich很creamy嗰種，比較清爽，就算配埋蜂巢都唔覺得膩。呢款可配上朱古力或奶茶味雪糕，穀粉係十多種穀物磨得很細滑。<br><br>韓國潮流變得快，棉花糖和爆谷雪糕一樣大熱，Honey Granny有小型棉花糖機，客人柯打後即製，遲啲仲會有彩色俾客人揀。除蜂巢雪糕外，更賣蜜糖同韓國水果果汁，至於好多客人想買蜂巢，因為來貨唔多，暫不發售。</p><p>Honey Sparkling</p><p>地址：旺角廣華街2號8號鋪<br>電話：3489 2928</p><p>Honey Granny</p><p>地址：紅磡德民街29號德民大廈B3鋪<br>電話：9081 5675<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D </p></body></html>