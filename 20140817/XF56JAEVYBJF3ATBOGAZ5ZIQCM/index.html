<html><header><meta charset="utf-8"><title>羅霖胸頂關楚耀</title></header><body><h1>羅霖胸頂關楚耀</h1><p>羅霖（Candy）和關楚耀（Kelvin）因拍攝《愛．尋．迷》的情慾戲結緣，二人大半年未有機會聚頭，前晚他們在中環出席飲品發佈會，一碰面即喋喋不休，合照時又身貼身，Candy更疑似胸頂Kelvin，壯男似乎難以抗拒，欲拒還迎，之後二人在台上互相為對方調酒，狀甚親密，羅霖接受訪問時說：「拍完戲之後都冇見，每次大家見到都有講唔完嘅話題。」<br></p><p>大露背揚言夜蒲</p><p>羅霖穿上大露背戰衣，並揚言要去夜蒲大解放，她說：「以前做空姐，會有免費Disco入場券，但係媽咪就好緊張，所以只係去過幾次，人生都唔算有蒲過，今晚個造型就係戰鬥格，所以真係要蒲吓喇！」<br>羅霖又表示大仔將到英國讀書，她說：「嚟緊會陪佢去英國開學，預計會逗留一個禮拜，學費會同前夫share，自己𠵱家要努力啲做嘢！」今個月24日是羅霖49歲生日，願望是囝囝聽教聽話，事業更上一層樓，男朋友則隨緣吧！<br>另外，有報道指王晶女兒王子涵（Ada）接拍露點情慾戲，王子涵否認說：「劇本未收到，我接受全裸，但就要三點不露。」<br>採訪：溫敏芝<br>攝影：陳志嵐</p></body></html>