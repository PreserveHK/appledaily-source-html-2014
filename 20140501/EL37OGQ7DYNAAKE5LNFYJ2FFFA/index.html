<html><header><meta charset="utf-8"><title>花絮：列貝利輸波又輸品</title></header><body><h1>花絮：列貝利輸波又輸品</h1><p>拜仁中場列貝利（左）今年失落金球獎，周二之戰亦都失卻球星風範，話說上半場44分鐘，拜仁已經輸緊0:3，大勢已去下，佢就惱羞成怒，趁住隊友謝路美保定（中）同皇馬後衞丹尼爾卡華積（右）爭執期間，借啲意左手打咗卡華積一巴，雖然逃過球證法眼冇被吹罰，但電視直播影住，列貝利真係輸波輸品嘞。</p></body></html>