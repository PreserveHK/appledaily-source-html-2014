<html><header><meta charset="utf-8"><title>顧客排完又排　狂掃香煙零食</title></header><body><h1>顧客排完又排　狂掃香煙零食</h1><p>【本報訊】一幅20元的電子現金券條碼圖片，險令7-11一夜間被市民以超低價「清倉」，其中香煙成為搶手貨，有市民狂掃10多包香煙慳逾200元；亦有不少收到有關WhatsApp圖片的市民最初半信半疑，成功慳錢後即笑不攏嘴，立即與其他友人分享；未能趁機慳錢的市民則大嘆「蝕晒」，不過仍替掃平貨的友人開心，更嘲諷「梗有一間喺左近」的7-11「真係超低B」。<br></p><p>有人排逾20次
</p><p>該電子現金券圖片在WhatsApp瘋傳之後，有煙民衝往7-11搶購售值約50元的香煙，據了解，觀塘區就有人以相同方法，於同一分店購買了10多包香煙。<br>陳先生收到有關圖片後，半信半疑往旺角豉油街7-11買煙，他向店員查問：「試吓嘟唔嘟到？」果然成功慳得20元，他滿心歡喜稱：「個朋友啱啱send張電子現金券畀我，本身包煙50幾蚊，梗係好啦，買包煙平成20蚊，唔使餐餐過關買呀，梗會同朋友分享！」<br>李先生昨凌晨零時許亦往觀塘通明街的7-11「掃貨」，更先後排隊逾20次，分批購買了400多元朱古力、糖果等零食，每次只須補回幾角的差價，總計亦不需10元，他指有10多人跟他一樣輪流排隊購物，稱：「幾歹都買番夠本！」<br>因忙於照顧BB而未能趁機慳錢的黃小姐則大嘆：「真係蝕鬼晒！」她指其實昨凌晨之前，已收到友人傳來的電子現金券圖片，不過因分身不暇未有往7-11光顧，但大批朋友則在觀塘、秀茂坪區多次分批購買大量零食，至兩小時後陸續失效才罷休，但已滿載而歸，嘲諷：「7-11真係超低B，抵佢蝕咁多啦，平時啲嘢賣貴幾倍！」</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p></body></html>