<html><header><meta charset="utf-8"><title>好友周美鳳大讚堅強</title></header><body><h1>好友周美鳳大讚堅強</h1><p>抗癌勇士司馬燕近日病情反覆，留醫一個多月，其間好友吳麗珠及周美鳳等先後往探望，昨日她再傳病情告急，一班閨中密友紛紛送上祝福。</p><p>吳麗珠表示上周才探過司馬燕，她昨在電話中大談老友的情況：「佢好精神，胃口唔錯，仲食菠蘿包同蘋果。」可是昨日傳出司馬燕病情有變？吳麗珠則說：「病人日日都反覆，我都反覆。」可有祝福說話？她說：「快啲出嚟，等我同佢去wet，阿燕鍾意熱鬧。」周美鳳昨也在電話中說：「我三個禮拜前探過佢，當時佢好精神，佢係好堅強，從來冇叫痛，上天會保佑佢。」而鍾慧冰昨也隔空給司馬燕送正能量：「我希望佢樂觀快樂，接受生命安排，快啲出院，等佢一齊開聖誕派對，佢係我哋派對主腦，冇佢點成事？最多今次以茶代酒。」<br>採訪：陳杰</p><p>12月15號要記低<br>See See TVB．Bloody最威<br> http://hk.apple.nextmedia.com/tvbloody  </p></body></html>