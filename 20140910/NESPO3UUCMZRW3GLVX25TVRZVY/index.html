<html><header><meta charset="utf-8"><title>菩薩，袋住先 - 陳也</title></header><body><h1>菩薩，袋住先 - 陳也</h1><p>多年前咒詛香港「車毀人亡」的京官陳佐洱，這回又發功，指中央會「懷菩薩心腸，行霹靂手段」對付佔中。佔中，頭號嚴打，同時間霹靂對付的，是各個層面界別的反對派。既然講到出面，香港人別妄想鄺保羅或者他的菲傭會出手打救，他也是泥菩薩過海，面對內地近月一連串強拆聖堂十字架暴打反抗的教友的「宗教六四事件」，哼也不敢哼一下。<br>霹靂手段，包括哪些？縮窄範圍，開門七件事，預了地溝油日日輸送，但你可以戒油粗食，更健康。內地湧入泳池幫，癱瘓公眾泳池，但中秋已過，泳池只有閒人，不怕池中遺糞。閘住水貨客，北區藥房大執笠，水盡鵝飛，又點？港燦執生走位，唔太難。搵鄉議局出頭，向狼英問責，又呃到幾個like。索性霹靂掌推倒樓市？習總溫總和八大家族落重注在磚頭投資，誰敢豪宅頭上動土，誰推冧市誰負責！還是以國家級維穩力度，西環出招省事。炮製多宗鬧市斬人放火，當反對派是燒肉，優化六七暴動續集，夠霹靂！夠反效果！所謂車毀人亡，遲毀不等於唔毀，菩薩都要袋住先，各位，小心車神！</p></body></html>