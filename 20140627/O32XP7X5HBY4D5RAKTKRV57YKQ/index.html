<html><header><meta charset="utf-8"><title>世盃通識：樹式醒腦唔怕眼瞓</title></header><body><h1>世盃通識：樹式醒腦唔怕眼瞓</h1><p>餘下嘅世盃賽事，唔係開深夜12點，就係凌晨4點，今期瑜伽導師Faye教你健康提神法，以下一連串動作，以前後彎身為主，促進血液循環外，頭腦會更清醒。<br>記者：徐嘉華　攝影：張志華<br>場地：中環Hayabusa<br>示範導師：Faye Cheung（HKYA-ACI 200、HKYA-ACIA 500、Hayabusa導師）</p><p>前彎後彎到樹式：</p><p>1.身體企直，將雙手緊扣放頭後（圖1），手踭盡量打開，然後右腳踏喺左腳前成交叉狀；呼氣，上身彎向左邊，5次呼吸後回到原位；</p><p>2.雙手放頭後，吸氣，換腳，左腳踏右腳前（圖2），呼氣，上身彎向右，5次呼吸後吸氣，回到原位；<br><br><br>3.呼氣，身體向前壓，雙手貼地，盡量將心口貼住大髀，雙腳蹬直，將雙手拉向背後，手指互扣，將拳頭向外推，手踭蹬直，保持5次呼吸後，吸氣，重返原位，呼氣放鬆；</p><p>4.左腳屈膝輕踏大髀內側，如做不到，可踏向小腿。雙手合十放胸前，做樹式（圖3），緊記膊頭放鬆，膝關節盡量打開，以上動作保持慢吸慢呼，停留5至10次呼吸後，放低左腳，身體向前彎，雙手貼地，吸氣，慢慢起身，雙手合十，左右交替做。<br>Faye Cheung<br>瑜伽導師</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>