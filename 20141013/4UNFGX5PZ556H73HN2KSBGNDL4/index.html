<html><header><meta charset="utf-8"><title>堅哥與台灣：俾條路行吓好喎！ - 葉一堅</title></header><body><h1>堅哥與台灣：<br>俾條路行吓好喎！ - 葉一堅</h1><p>雨傘革命未啟動，中共+振英+「愛國人士」+他們的爪牙+他媽的契弟，已無所不用其極對付《蘋果》。<br>燒報紙，車撞閘，留刀斧。<br>黑客癱瘓電腦，又偷取資料。<br>威逼客戶抽廣告，國際級銀行如滙豐、渣打亦低頭從命。<br>廉政公署又突然變成東廠，高調查老闆。<br>雨傘革命啟動，老闆家及《蘋果》公司，門庭若市。三頭兩日，總有三、五十人，舉牌示威，指我們支持雨傘革命，反中亂港……。<br>我及同事看到來者老弱婦孺，師奶特多，真的沒有甚麼惡感，總會半開玩笑說：「專車接送，嚟一、兩粒鐘，每位收兩、三百蚊，晚飯應該可以加條魚。一家如果有四口，收成千蚊，辛苦啲自己煮，魚蝦蟹加支白酒都仲得。」「公公婆婆咁辛苦，係咪應該送啲汽水啤酒給他們解解渴！」「係囉，我哋唔單止為弱勢發聲，也為他們搵到條小財路呢！」<br>係啦！香港地𠵱家搵食艱難，大家互相扶持互相體諒，應該呀！<br>但上周六搞到用貨櫃車封堵公司大門，企圖讓運送《蘋果》、《壹週刊》、《忽然一周》等等的發行車不能進出，刊物不能送到報攤，就真係有啲過晒火位！<br>大佬！使唔使咁絕呀！真係俾條路行吓好喎！<br><br>後記：<br>上周有去金鐘探望仍在絕食的莫紹文兄。<br>一位中年男子過來，盯着莫兄的絕食標語一會，然後用標準京片子說：「你就是那位絕食的人嗎？」莫兄說：「是的！」他回頭看了看人群，然後再向我們走前一步，用不想別人聽到似的輕聲：「香港人怎麼這麼偉大啊！香港人怎麼這麼勇敢啊！」<br>我與莫兄異口同聲：「哪裏哪裏！我們應該做的！」<br>中年人又再趨前一步。這次更小聲：「我跟你說，中國人終有一天，都要感謝香港人！是的，終有一天！終有一天！」<br>然後，他豎着拇指，念念有詞的走開：「香港人，偉大！真的偉大！」<br>那一刻，我真的想振臂向天，高喊：「係！我係香港人！天佑香港！天佑香港人！香港萬歲！香港人萬歲！」<br>逢周一刊出<br><br>葉一堅<br>mailto:Ipyutkin@appledaily.com.tw</p></body></html>