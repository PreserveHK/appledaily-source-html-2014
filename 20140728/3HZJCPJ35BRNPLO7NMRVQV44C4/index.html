<html><header><meta charset="utf-8"><title>異動空間：買定先鋒等佳績 - 魏力</title></header><body><h1>異動空間：買定先鋒等佳績 - 魏力</h1><p>遊巴黎期間，特意到強國人聖地春天百貨參觀，人有三急，行到商場廁所準備解放，面前有個櫃台，上面有個價目表，並站着一名服務員，十足salon門口佈局。魏力與服務員四目交投，她以流利英語說：「1.5 euro each。」「What the……16蚊去一次廁所？」個message太震撼，行番出去，與魏太定一定神，諗有乜方法解決，出商場搵？人生路不熟，唔知搵幾耐，亦都可能要收錢。忍住先？別了，膀胱健康更重要。度咗幾度，都係埋去櫃台乖乖放低幾両，再入去放多幾両。廁所，係demand最inelastic嘅服務，直情好過去搶，搞生意有得諗。<br>業績期將至，資金料快回流至績優股，等待半年業績收成，專科藥代理股先鋒醫藥（1345）客戶、分銷網絡俱佳，包括全球全大眼科藥商Alcon，佔收入六成，全國1.8萬間醫院、4.6萬家藥房均有銷售其藥品，並藉完善網點，向醫院進口先進眼科醫療機械，門檻高有助提升議價力。去年收入增長33%，純利升28%，高速增長配以與低廉估值，買入等升合情合理，現價PE 17倍，較同業大低水，仲派近三厘息，上日破頂，升浪來了！<br><br>魏力<br> http://www.facebook.com/2012jason </p></body></html>