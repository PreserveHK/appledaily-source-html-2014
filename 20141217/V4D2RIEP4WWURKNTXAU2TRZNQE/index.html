<html><header><meta charset="utf-8"><title>求驗客手記：亨利掛靴變3億講波佬</title></header><body><h1>求驗客手記：亨利掛靴變3億講波佬</h1><p>亨利（左）再見！呢位37歲法國傳奇射手周二宣佈退役決定，並同英國《天空體育》簽下3億港元合約加盟講波。自1994年喺摩納哥出道，亨利廿年來入過411球，輝煌成就包括03/04球季締造阿仙奴全季英超不敗奪標，轉會巴塞後攞埋歐聯，加上助法國高舉98年世盃，少少遺憾可能係幫唔到紐約紅牛稱霸美職聯。雖然我求大俠覺得佢仲大把貨，但亨利就話喺球場上有好多美妙回憶，呢刻掛靴絕對無憾，仲話：「我哋都鍾意第一個拳王洛奇，但最近一個就未必。我重返過阿仙奴一次，或者已經足夠。」</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>