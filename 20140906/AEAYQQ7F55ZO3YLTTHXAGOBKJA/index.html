<html><header><meta charset="utf-8"><title>隔牆有耳：American Eagle刻薄被踩場 - 李八方</title></header><body><h1>隔牆有耳：<br>American Eagle刻薄被踩場 - 李八方</h1><p>「工廠黑心好無良，工人黑肺好淒涼！」大學師生監察無良企業行動（SACOM）噚日聯同其他勞工團體，到尖沙嘴American Eagle門市踩場，又高舉「血汗牛仔褲」，抗議American Eagle喺內地聘用嘅工廠違反勞動合同，剋扣工人加班開支、要求工人長時間工作等，亦冇按中國法例保護工人權益同生命健康。<br>八方唔係呢間名店粉絲，據SACOM講，去年調查揭發內地嘅兩間血汗工廠，佢哋客戶除咗American Eagle，仲有Hollister、 Levi's、GAP、Walmart同H&amp;M等國際品牌。早前SACOM跟進調查，發現情況未改善，而且廠房仍採用可導致塵肺病等致命職業病嘅噴砂工序，漠視工人生命安全，要求各品牌立即改善勞工待遇同停用噴砂工序，大家消費前，不妨諗清楚先。</p></body></html>