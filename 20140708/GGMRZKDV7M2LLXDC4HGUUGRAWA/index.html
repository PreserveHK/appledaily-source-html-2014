<html><header><meta charset="utf-8"><title>趙頌茹膠紙黐鞋防蝦碌</title></header><body><h1>趙頌茹膠紙黐鞋防蝦碌</h1><p>趙頌茹與Lea T.昨日於會展為時裝騷擔任模特兒，趙頌茹之前行騷頻頻蝦碌，她謂再行騷感覺輕鬆，已用膠紙黐鞋與腳板，她說：「上次老公周永恆在場冇壓力，反而幫佢錄音壓力大到喊，幾乎分手。」Lea謂明日回歐洲探親，緋聞男友霍啟山不會同行，她坦言現在還沒有男友。<br>另外，羅敏莊與設計師施熙瑜昨日亦現身會展的時裝活動，羅敏莊哀傷地表示爸爸大前日逝世，她說：「爹哋病咗一段時間，病得犀利，都好，係解脫方法，血癌病得辛苦，希望佢舒服咁走。」她透露因要出騷，未能見爸爸最後一面，她說：「我哋呢行應承人就要做，show must go on，佢走時，我仲要做騷，以前講笑話有人走要以笑迎人，點知現實發生嘅，騷前已同爹哋講，佢當然支持。」<br>採訪：林嘉慈<br>攝影：沈健程</p></body></html>