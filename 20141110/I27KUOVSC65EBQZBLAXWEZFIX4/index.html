<html><header><meta charset="utf-8"><title>體壇拾趣︰禾琪晒3點式呃Like</title></header><body><h1>體壇拾趣︰<br>禾琪晒3點式呃Like</h1><p>上個月打完WTA年終賽之後，禾絲妮雅琪（圖）同莎蓮娜嘅球季正式收爐，呢對好姊妹趁放假經常孖住行街、睇波、出埠咁，又好大方咁開心share出遊照，與民同樂。佢哋最新一期活動就係去泳池「曬」──曬太陽兼晒身材。望住禾琪着3點式影嘅靚相先發覺，馬拉松好手除咗體能好，原來身材都咁好！<br>ATP年終賽今日展開單打A組嘅首輪賽事，將會有3位應屆大滿貫得主登場。頭場由華域加對貝迪治，壓軸戰由迪祖高域大鬥施歷，衞冕出擊嘅迪祖，首戰就對住年終賽初哥施歷，雖然歷來10次交手都全勝，但根據過往紀錄，迪祖就算贏波都唔會贏得太輕鬆。（now636及660台今日10:00pm起直播）</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>