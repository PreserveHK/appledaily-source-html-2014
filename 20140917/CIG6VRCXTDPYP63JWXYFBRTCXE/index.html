<html><header><meta charset="utf-8"><title>求驗客手記：高洛仙尼有望教喜鵲</title></header><body><h1>求驗客手記：高洛仙尼有望教喜鵲</h1><p>紐卡素開季頹到震，領隊柏度帥位危危乎。英國傳緊唔少接任人，好似侯城嘅布魯士、上季教曼聯嘅莫耶斯，而《每日電訊報》披露，接班人有可能係中堅高洛仙尼（左）！喺柏度上季被罰停賽時，高洛仙尼就係負責喺半場休息時主持更衣室，呢位32歲阿根廷球員仲好積極帶領球隊日常操練，所以班主艾殊利或者會畀個機會佢試吓。另外有報道話，前阿根廷教練沙比拿有機會成為列斯聯嘅新帥，但堂堂世盃亞軍教練要淪落到教英冠，唔係啩！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>