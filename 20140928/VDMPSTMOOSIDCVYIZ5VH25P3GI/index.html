<html><header><meta charset="utf-8"><title>【壹週刊】香工有間素Canteen　食齋撐社企</title></header><body><h1>【壹週刊】香工有間素Canteen　食齋撐社企</h1><p>【壹週刊】有人因為環保而食素，有人因為健康、宗教原因，或者係支持green monday，而最新的社企素食Ateen，食素之餘仲可以撐社企，更加值得一試。<br><br>ATEEN位於長沙灣香港工業中心，格局較簡單，午市自選三餸飯，似工廠大廈CANTEEN。<br><br>餐廳由大覺福行中心以社企形式經營，向基層女士、癌病、情緒病康復者等提供就業機會，返工之前，佢哋都接受過培訓架。<br><br>社企經營都可以好專業，大廚入廚經驗豐富，中西式廚房都做過，而且佢近三年幾都係食素，煮的素菜自己都會食，唔只重視質素，仲會自創新菜，中西日式都有呀。<br><br>蔬菜生果梗係用新鮮貨，豆類半製品少用，菜式不加味精。<br><br>晚市私房菜有師傅炮製的手功菜，用雜菇加麵粉去搓成素丸，又會每日炒香馬蹄、唐芹、甘筍、梅菜及冬菇做餃子餡，等同事每日新鮮包餃子。<br><br>店裡仲有小型貨架，賣公平貿易的柬埔寨米、一般素飲品同零食，最受歡迎就係自家製XO醬、仁稔醬，好快賣晒。<br><br>Ateen<br>地址︰長沙灣青山道489-491號香港工業中心A座2樓A13室<br>電話︰2776 6290<br><br>iPhone版下載： http://goo.gl/1SDaWF <br><br>Android版下載： http://goo.gl/xfQS8D <br><br>壹週Plus網頁： http://nextplus.nextmedia.com/ </p></body></html>