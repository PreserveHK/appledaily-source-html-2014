<html><header><meta charset="utf-8"><title>百億富豪超班馬外傳告達理：佢好臭檔</title></header><body><h1>百億富豪超班馬外傳<br>告達理：佢好臭檔</h1><p>告東尼的哥哥、同是香港練馬師的告達理，上月馬季煞科後，隨即前往新西蘭，探望在當地練馬的兒子Trevor，佢返香港之後，呢一日(31日)正式復課親自操馬。告廐前季贏出22W，上季則有23W，成績中規中矩叫做穩定，不過告達理表示，今季兵源較上季充足，有信心提升頭馬數字，他說：「目前廐內仍有不少未展示實力的質新馬，分佈在40至80分之間，相信經過暑假後成熟再進，有望交出好成績，另外現時有七駒正在檢疫營等緊埋班，都是我早前替馬主購入，並在新西蘭做足前期訓練工夫才運港，即使估計要待至11月或以後才可上陣，但以牠們的質素，足以成為馬房重要生力軍，因此對今季前景感到樂觀。」<br>旗下馬之中，告達理特別品題百億富豪黃健華兒子黃僑福嘅愛駒「陽明囍囍」，上季尾轉廐初出僅負於「帝聖好好」跑第二，再出即以佳速大勝「勝利大將」四個馬位開齋，他不諱言對此駒寄望甚殷：「『陽明囍囍』來投時除了健康有問題外，脾氣亦欠佳，需要重新調教，讓牠重上軌道，以贏馬一役的輕鬆姿態估計，肯定仍大有進步空間，家陣只係66分三班尾，有望於短途賽連番建功。」</p></body></html>