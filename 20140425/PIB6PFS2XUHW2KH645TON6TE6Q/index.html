<html><header><meta charset="utf-8"><title>體壇拾趣：溜馬內訌講手</title></header><body><h1>體壇拾趣：溜馬內訌講手</h1><p>季後賽進行得如火如荼，但係日前同鷹隊打成1:1嘅溜馬，繼續傳出隊友不和。原來喺周日爆冷輸畀鷹隊場波嘅賽前練習時，L史堤軒臣（左）同端拿（右）竟然講手。好心溜馬班球員生吓性啦，教練禾高個帥位已經危危乎，如果因為球員互有心病影響場上表現，再輸畀鷹隊就大件事喇。（now678台今日7:00am直播）</p></body></html>