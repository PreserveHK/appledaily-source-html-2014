<html><header><meta charset="utf-8"><title>隔牆有耳：慎防職場炸彈衝口而出 - 李八方</title></header><body><h1>隔牆有耳：<br>慎防職場炸彈衝口而出 - 李八方</h1><p>喺公司亂咁講嘢，隨時埋下炸彈，搞到你冇得撈。Bossini人才發展部副董事長謝曉丹就大爆10句職場常犯講錯嘅說話，上司、下屬定同事，通通有份，聖雅各福群會仲搵嚟口才培訓導師黃桂林去拆解一個個嘅「職場炸彈」。<br>「又係我呀﹖次次都係我！」黃桂林話係上司認同你嘅能力先畀咁多嘢你做，下屬只要同上司講清楚有啲咩做，再同佢講話自己有經驗可以從旁協助同事，輕輕一推個波畀其他人，咁就得到上司歡心之餘，又可以畀自己帶吓啲同事。老細都要小心講嘢㗎！「你快手啲得唔得呀？好得閒呀？大把嘢趕住要做呀！」黃桂林話深明老細心態，呼籲啲大粒嘢唔好咁躁底，最好有禮貌咁問下屬可唔可以做咗自己急要嘅報告先，仲話呢個年代要「彼此尊重，互相配合」㗎喇。</p></body></html>