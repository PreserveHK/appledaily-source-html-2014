<html><header><meta charset="utf-8"><title>網絡熱話</title></header><body><h1>網絡熱話</h1><p>支持祖國</p><p>哥倫比亞小天后Shakira個老公碧基隊西班牙唔爭氣，自然要捧番祖國，Shakira喺個人Twitter祝賀國家隊打入8強，又讚占士好勁。哥國明星Sofia Vergara仲自post着波衫露腰相（圖），為一眾國腳打氣。</p><p>六手琴魔</p><p>巴西晉級英雄當然係門將施薩索拉斯，佢嘅老婆、前巴西女足蘇珊娜亦喺個人Twitter轉載老公「六手琴魔」相（圖），仲大讚屋企有位足球明星。不過蘇珊娜或者因為朗拿度前女友身份，所以世界盃期間謝絕訪問。</p><p>反應神速</p><p>占士洛迪古斯射入金球，協助哥倫比亞殺入8強，佢嘅波砵贊助商「三間牌」反應都好快，立即喺官方facebook上載占士仔嘅相（圖），仲大讚佢嘅演出，如有神助。不過「三間牌」擔唔擔心其他球星好似美斯、拿姆等呷醋先？</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>