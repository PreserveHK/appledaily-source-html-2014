<html><header><meta charset="utf-8"><title>建制派否決查梁收錢</title></header><body><h1>建制派否決查梁收錢</h1><p>【雨傘革命　第41天】<br>【本報訊】特首梁振英收受澳洲公司UGL 400萬英鎊的醜聞，至今未公開交代，立法會泛民主派欲以特權法徹查，了解梁振英有否涉及瞞稅及利益衝突等，惟建制派卻予以包庇，群起反對，令特權法議案昨在立法會被否決，自由黨則投棄權票。泛民強調梁振英欠公眾一個交代，斥梁「心虛、龜縮」，以司局長為其醜聞擋箭牌。<br>記者：姚國雄　呂浩然</p><p>有關特權法議案最終有36位建制派投票反對、21位泛民支持、在席的三位自由黨議員則投棄權票。多達九名議員缺席，包括曾要求梁振英考慮辭職的自由黨田北俊。議案最終未能獲地區直選和功能組別分別獲過半數通過而被否決。<br>多名建制派發言為梁護航，其中民建聯蔣麗芸形容有關調查是浪費時間，罪名也是莫須有，指提出議案的公民黨毛孟靜「唔好靠幻象、幻聽、幻覺同幻想做人」；反指應調查毛涉收取壹傳媒集團主席黎智英捐款一事，但蔣發言時卻誤把「黎智英」講成「梁振英」：「梁振英畀咗50萬毛孟靜……」惹來全場嘲笑，她以笑遮醜，並指着毛說：「梁振英冇畀50萬你，所以你唔開心？哈哈！」毛反指蔣連梁、黎也搞錯：「你係思覺失調，定係人格分裂？」</p><p>指廉署調查  自由黨棄權 
</p><p>經民聯張華峯指泛民提此議案只為挑起事端，配合不合作運動，打擊梁的民望，將梁拉下馬，批評泛民為搞亂大局「無所不用其極」。工業界林大輝也投票反對，指動議「未必想查（梁），可能只係想羞辱吓佢」，斥提議案者動機不良，「唔會同佢一齊癲」。當日有份獲邀聽取梁振英閉門解畫的自由黨鍾國斌稱，由於廉署已經展開調查，立法會毋須再查，故此投票棄權。</p><p>泛民斥梁振英拒交代
</p><p>泛民議員同斥梁振英龜縮，人民力量陳志全指，建制派稱以特權法調查梁振英是抹黑，是非不分：「呢個真係笑話，梁振英本身已經係一幅黑色嘅牆，即使你油啲黑油上去，佢都係黑色，梁振英裏裏外外、前前後後都係咁黑，成立委員會調查佢，查完冇事嘅話，更可以變番白。」<br>他批評梁一直拒就此事召開記者會交代、拒親自到立法會解釋，「反映佢係心虛、心虧。佢成日話收咗呢筆錢冇提供服務，但佢收咗錢其實可以唔使做嘢，隻眼開隻眼閉，都係提供緊一種服務」。<br>毛孟靜也指梁應「一人做事一人當」，無理由要政務司司長林鄭月娥在前日、以及署理政務司司長張建宗昨到立法會承受議員對梁的批評。</p></body></html>