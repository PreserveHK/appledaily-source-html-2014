<html><header><meta charset="utf-8"><title>谷胸出貓撼蔚雨芯Kabby唧4吋事業線</title></header><body><h1>谷胸出貓撼蔚雨芯<br>Kabby唧4吋事業線</h1><p>溫碧霞（Irene）、麥德和這對昔日《靚妹仔》拍檔，前晚偕同新一代𡃁妹仔許雅婷（Kabby）、蔚雨芯（Rainky）、李靜儀（Heidi）等，在圓方出席《靚妹仔》延續篇《微交少女》首映禮，麥德羅、莊思敏、林家棟、趙勁皓與女友盧頌之等人亦有來捧場。<br>谷出4吋事業線的新城嫂Kabby力撼透視bra top的Rainky，自知身材輸蝕的Heidi就索性密實封胸。不經意地露出胸墊的Kabby說：「今日大喜日子，要賀吓佢，不過呢排開始有少少發育。」問到其上圍有否發育？她只說：「係整體嚟講。」Heidi在旁則指自己身材反而縮水，因為最近拍MV要減肥。</p><p>麥德和：好有感覺</p><p>美魔女Irene 47歲風采依然，一人力敵三位青春少女，游刃有餘，就連麥德和也稱讚：「越嚟越靚女，見到佢就好有感覺……嗱！唔好亂寫，係開心嘅感覺。」Irene回應麥德和說：「佢以前好怕醜，細細個見到我都面紅。」當年麥德和曾否暗戀Irene？Irene說：「唔使暗戀，當年大家細個都好天真，我得15歲，好𡃁妹。」<br>此外，之前Rainky多番強調戲中露點演出是用替身，惹起導演翁子光不滿，覺得她說話幼稚及不專業，Rainky自辯：「唔係鬧我，導演只係對事唔對人，有時太多呢啲字眼會唔鍾意，我作為女仔都唔鍾意啦，我只係唔想套戲出街之後，個個問係咪我，所以一早講，同屋企人、朋友有交代，。」她又說其實導演很錫大家，剛才在後台也有打招呼。<br>採訪：溫敏芝<br>攝影：陳俊強</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>