<html><header><meta charset="utf-8"><title>馮仁昭四圍超：「別讓這臭東西沾污自己」陳秀雯與妹擘面 - 馮仁昭</title></header><body><h1>馮仁昭四圍超：<br>「別讓這臭東西沾污自己」陳秀雯與妹擘面 - 馮仁昭</h1><p>最近陳加玲發聲明，重提20年前俾有婦之夫呃，害到佢好慘！跟住又有周刊寫佢家姐陳秀雯（Amy）仲傷過佢，話Amy同林國雄離婚後仲要代人還債，為搵錢養仔要積極減肥準備再戰幕前。一向低調嘅Amy，當然唔想重提舊事，但個妹突然高調，連累埋佢，難怪前晚喺微博暗罵加玲破壞佢生活。</p><p>六年冇見</p><p>因為陳加玲前姐夫欠債嘅事，令兩姊妹反晒面，而加玲日前都承認同家姐六年冇見，又講咗家姐唔少嘢，可能因為咁，刺激到Amy大前晚喺微博留言暗寸個妹：「平白無事，怎麼年前舊聞，加上與事實不附的胡說八道發表，又被挖起來變成頭條？了解後發現，我的舊事重提，作用只是這篇專題的序言，重點內容主角不是我。」<br>Amy前晚再留言：「有人向你丟狗屎，不接，老死也不接，走遠遠的，別讓這臭東西，沾污自己的。然後……祝願這個人，以後生活得更好 ，好得再沒時間出來亂丟東西，然後……再祈願她，有一天能明白自己做過的一切，有意思。」馮仁昭打畀加玲想問佢覺唔覺家姐暗罵佢，再次破壞佢生活，所以同佢老死不相往來，但加玲就一直唔接電話。<br>撰文：馮仁昭</p></body></html>