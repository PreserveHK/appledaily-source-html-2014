<html><header><meta charset="utf-8"><title>英超攻略：紅軍海鮮波宜捧「大」 - 咖喱</title></header><body><h1>英超攻略：<br>紅軍海鮮波宜捧「大」 - 咖喱</h1><p>周六英超，利物浦在晏菲路擺陣，迎戰西布朗。紅軍近況反覆，時好時壞，但前線有史達寧及巴洛迪利等球星壓陣，相信攻力有保證；另一邊廂的西布朗回勇，攻力復甦，射手比拉希奴腳風順到不得了，所以今仗一於捧入球「大」。</p><p>史杜列治有望復出</p><p>利物浦今季失去蘇亞雷斯，似是回復海鮮波的風格，他們可以大勝熱刺，但又會不敵韋斯咸及阿士東維拉；今仗迎戰近況好轉的西布朗，勝負難料，但相信兩隊入球不會少。紅軍今季踢了6場聯賽，有4場開「大」，其中英格蘭小將史達寧搶鏡，表現令人驚喜，他今季已經射入3個聯賽入球。<br>除了史達寧外，紅軍前線還有意大利國腳巴洛迪利，而且史杜列治有望今場復出，或會先任後備，當進攻奇兵。利物浦今季防守表現一般，6場聯賽入面，5場有失波，包括主場的3仗都有失。</p><p>西布朗火力猛</p><p>西布朗雖然開季低迷，但在9月底回勇，包括英聯盃在內，取得3連勝，而且進攻火力全開，有力威脅水準不穩的利物浦防線。西布朗先贏熱刺1:0，之後在英聯盃以3:2擊敗侯城，上輪聯賽更以4:0大破般尼，3場入8球。<br>西布朗最值得留意的球員是前鋒比拉希奴，他在聯賽開鑼戰梅開二度後，沉寂了1個月，但近期又爆發，近兩場比賽射入3球；至於多蘭斯及布拉特等進攻球員狀態同樣不俗。往績方面，自從羅渣士上任利物浦主帥後，5度與西布朗交手，其中3場開「大」，開「細」的兩場亦各有兩個入球。<br>文：咖喱</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>