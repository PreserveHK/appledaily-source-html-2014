<html><header><meta charset="utf-8"><title>Liddy五勞七傷　返有線𢱑銀</title></header><body><h1>Liddy五勞七傷　返有線𢱑銀</h1><p>【彭順傷李心之重回正軌】李悅彤（Liddy）自從被踢爆介入李心潔和彭順婚姻及父親自殺身亡後，一直停工休息，但據知休息了4個月的她，下月將復工為有線拍攝旅遊節目，而有線旗下的驕陽電影亦有意繼《四非》後再找Liddy開拍新戲。日前Liddy單拖到荃灣有線電視大樓洽談新工作，見她精神飽滿心情輕鬆，看來已準備全身投入復工事宜。</p><p>感激舊愛扶持</p><p>記者問Liddy是否與有線洽談工作時，她笑說：「係有啲嘢要傾，但唔係咁方便講住。睇吓可唔可以喺度發展，順其自然，可以話係重投工作，自己都想試吓。」Liddy表示，除了演藝圈發展，她還計劃創業當老闆：「我好鍾意BB衫，睇吓呢方面有冇得發展，當然拍戲最鍾意，會以幕前為主，都係順其自然。」記者指她狀態回復不少，Liddy說：「其實我皮膚差咗啲，但係好番少少，精神應該比起之前嘅時間好咗，心情好好。」Liddy又透露，經常游水和寫書法，做一些靜態活動放鬆自己心情。問是否跟舊愛Simon復合？Liddy說：「其實大家係朋友，嗰段時間大家互相扶持，好感激佢，感情事業要隨遇而安，𠵱家冇拍拖，朋友囉，始終識咗咁多年，大家親密少少好正常，真係朋友，識多啲朋友最緊要。」</p><p>此外，Liddy昨日在Instagram放了1張有3大袋中藥的相片，並說：「睇中醫，醫師說我身體入面畸晒形，冇一樣是正常的。表面看無事，但實際裏面已經五勞七傷，毫無抵抗力……再不看中醫就快死了，首飾箱都變成藥箱，身體才是最重要，裏面快重回正軌吧。」<br>採訪：魯吉、張俊銘<br>攝影：陳慧安</p></body></html>