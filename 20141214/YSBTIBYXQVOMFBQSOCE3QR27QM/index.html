<html><header><meta charset="utf-8"><title>行MK　警要登記ID才放行</title></header><body><h1>行MK　警要登記ID才放行</h1><p>【本報訊】警方清場行動並無影響網民的鳩嗚意欲，金鐘清場後首個周末，連續兩晚都有市民繼續到旺角鳩嗚。警方前晚一度包圍行人路上市民，要交出身份證作登記始放行離開。放工到旺角購物的市民朱先生形容，在場警員態度惡劣，「好似宵禁咁，我想去搭巴士都俾人推走，搞到我miss咗班車」。警察公共關係科總警司許鎮德強調警方執法專業克制，並批評鳩嗚團友「係咪購物心中有數」。<br>記者：張婷婷　譚靜雯　朱雋穎</p><p>中聯辦主任張曉明昨稱「心情靚就購物」，旺角前晚約10時就有約100名「心情靚」的市民到西洋菜南街荷李活中心行人路準備鳩嗚，附近有約100名警員在旁監視，其間透過擴音器呼籲：「唔打算參與非法遊行嘅人，請立即離開，否則有可能被拘捕」，一度舉起黃旗警告。由於警方不時封路，鳩嗚人群在西洋菜南街、彌敦道、亞皆老街和豉油街等位置往返。<br></p><p>市民憂被秋後算賬
</p><p>至午夜12時，鳩嗚人數增至近500人，警方突然在亞皆老街上海商業銀行外和新之城外拉起封鎖線，將大批市民包圍，並封鎖該路段的兩個港鐵出入口，約300名警察增援。警察再指市民正參與非法集會，可向彌敦道離開，但須登記身份證資料，否則會被拘捕。警員排成一條通道，每10個一批放行，除了登記身份證資料，部份人更被登記住址等。有便衣呼喝市民：「行啦蛋散！」又話「邊個急屎急尿，嚟吖，嚟吖！」其間有2女1男學生被搜查背包及搜身後，因未成年被警員帶返警署，警員對他們說：「𠵱家幾點？你老竇老母唔理你？帶佢哋返去，搵老竇老母接佢哋返屋企。」約200人被登記身份證，有兩人拒出示身份證。<br>馮同學給警員包圍，登記身份證資料才獲警察放行，他不滿警員無理圍堵，「擺明砌生豬肉啦，心情唔好受，明明我哋行緊，屈我哋非法集會，好無理囉」。他擔心被警方登記資料後會秋後算賬。<br>林先生也被警員登記身份證才獲放行，「好多人都係等緊過馬路，突然間警察衝出嚟圍住我哋，話我哋參與緊非法集會要登記資料」。他質疑，「出嚟行街都要俾人抄身份證，係咪警權過大？喺行人路等過馬路又要俾警方呼喝，有人想去廁所又唔畀，好侮辱囉！」<br></p><p>昨晚至今凌晨拘7男女
</p><p>對於旺角連日的鳩嗚行動，許鎮德昨稱有市民以購物為名作出滋擾行為，影響商舖營業，昨晚及今日凌晨警方已拘捕3男4女，年齡介乎16至52歲，當中2人屬於正被警方通緝人士，另5人未能提供身份證明文件及涉嫌公眾地方打架。<br>許稱鳩嗚行動引起大眾市民不滿：「堵塞行人路、惡意叫囂及摷亂商店貨物，對於不停叫囂及辱罵（警方）嘅示威人士，市民會睇到呢啲（示威者）係咪滋事。」他強調市民「唔好試圖重佔路面」，指警方將會不偏不倚地執法，對於有市民不滿購物及歸家途中亦被截查及登記個人資料方獲放行。</p></body></html>