<html><header><meta charset="utf-8"><title>趣趣地：賓菲加4冠只差兩關</title></header><body><h1>趣趣地：賓菲加4冠只差兩關</h1><p>賓菲加可能係今季歐洲主要聯賽之中最勁嘅球隊，因為佢哋繼喺葡超封王之後，喺周三嘅葡聯盃決賽又憑住洛迪高摩連奴同埋安達臣雷沙奧嘅入波，以2:0擊敗咗里奧艾維而第5次捧盃（圖），成為「4冠王」之路已經過咗兩關。如果佢哋喺歐霸盃決賽擊敗西維爾，並喺葡足盃決賽再一次擊敗里奧艾維嘅話，就可以成為「4冠王」，今季歐洲主要聯賽仲唔係佢哋最威？</p></body></html>