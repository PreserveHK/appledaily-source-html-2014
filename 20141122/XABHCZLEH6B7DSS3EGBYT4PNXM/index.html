<html><header><meta charset="utf-8"><title>足動神經：勁「槌」受讓 甜過「拖肥」 - 波神</title></header><body><h1>足動神經：<br>勁「槌」受讓 甜過「拖肥」 - 波神</h1><p>愛華頓持續受傷兵困擾，成績平平；面對今季驚喜隊伍之一、「槌仔幫」韋斯咸，前者靠主場之利及對賽往績出色，就足以輕鬆取勝嗎？初盤主W僅1.65倍，「讓球盤」半/一，本欄今周重點，博韋斯咸下盤及冷W。<br>擁大量來自各地國腳的愛華頓，似未受惠英超停頓的休息期，傷兵問題反而加劇；不計門將侯活，隊中聯賽正選出場最多的5人，有4人近期與「傷」字扯上關係。左閘巴尼斯及中場新星占士麥卡菲，早在國家隊操練即出現腿筋拉傷問題，即時遣返；老而彌堅的重要防中巴利上仗聯賽鬥新特蘭，早段已勇戰傷出，今晚披甲成疑問。必然正選中堅、菲臘積基爾卡最慘，中堅拍檔輪住傷，結果聯賽、歐霸及英格蘭國家隊，3戰線盡見蹤影；又每要在死球上前助攻，近期不時出現紮住上陣的消息，情況令人憂慮。<br>拖肥不甜，空有主場之利，今季在葛迪遜公園球場，表現極弱；如熱刺一樣，疲於應付歐霸盃，5戰聯賽僅錄1勝──大炒下游的阿士東維拉。前線入波能力尚見銳利，盧卡古正式加盟反失色，還有老將伊度奧頂上；但愛軍中路防守出現問題，聯賽失18球，排第4多，就算近4次對賽全勝韋斯咸，成熱門理據仍嚴重不足。</p><p>韋斯咸被看淡更值捧
</p><p>相反韋斯咸靠新兵有驚喜，快速行軍，表現大變身，暫排第4；搶鏡度雖不及次席的修咸頓，常被莊家及外界看輕，卻更有捧場價值，近10戰聯賽5勝3和２負，只曾敗在修咸頓及曼聯腳下。據足智彩統計，今季4戰為槌仔幫客戰開出「讓球盤」，捧場者全勝；難得國腳不多，大部份主力唞夠，單是兩大尖刀安拿華倫西亞及迪亞法沙高（圖）攻堅，再有復勇的安祖卡路爾備用，愛華頓勢「入不敷支」，難讓半/一。<br>英超不乏偽名牌球隊，攻擊目標從來不缺，情況如上次本欄英超推介史篤城冷贏熱刺；今周另外可從「兩藍」賽事入手，分頭亦十足。榜首的車路士迎西布朗，表面如獅子撲兔，但摩帥從來「穩」字行頭；球隊後顧歐聯作客史浩克的榜首大戰，加上車仔近兩戰聯賽皆小勝對手1球，今戰續可博「和」；另一「藍」，曼城近績大跌watt，傷兵不少，遇巨人殺手史雲斯，可博「客勝」。<br>波神<br>神級攻略  智破足彩</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive </p></body></html>