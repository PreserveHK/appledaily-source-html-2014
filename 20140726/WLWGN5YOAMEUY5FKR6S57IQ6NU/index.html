<html><header><meta charset="utf-8"><title>JM跳槽　黎明嗌加油</title></header><body><h1>JM跳槽　黎明嗌加油</h1><p>文詠珊（Janice Man）昨日於尖沙嘴舉行加盟太陽娛樂文化記者會，JM一身火紅色低胸露肩長裙現身，文媽媽Shirley、余安安、好友陳柏熹等均有現身撐場，而舊老闆黎明、古天樂、黃秋生與張家輝等雖然未有出席，卻預先拍片祝賀，連緋聞男友謝霆鋒亦有份，霆鋒在片中說：「恭喜入新公司，all the best，拍多啲好戲。」黎明則以金句鼓勵JM說：「每一個人有新一頁，JM努力，加油。」之後便以趕開工為由匆匆跑走。<br>JM睇片後感動至眼泛淚光，並謂感激黎明的栽培，她說：「事前唔知會拍片，每一個人有新一頁，咁好嘅金句，終身受用，多謝Paco支持同賞識。」提到霆鋒也拍片祝賀？她說：「多謝，多前輩、影帝拍片，受寵若驚，自己唔經唔覺入行10年，今日份外緊張，媽咪形容係出嫁心情。」</p><p>目標當影后
</p><p>問JM簽約酬勞是否外傳的3千萬？她笑說：「係好開心嘅數字，目標係買樓畀屋企人。」JM表示陸續有劇本到手，並確定明年開戲，角色是演作曲家，問到她會否有突破，例如唱歌？她說：「拍好電影先，唱歌要下苦功，未有信心。」她還表示目標是當影后，現階段有男友便算完美？她說：「順其自然，一個人有動力，桃花都會嚟。」<br>採訪：林嘉慈<br>攝影：仇志德</p></body></html>