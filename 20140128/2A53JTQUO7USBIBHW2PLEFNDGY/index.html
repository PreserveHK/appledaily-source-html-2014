<html><header><meta charset="utf-8"><title>結婚年幾　台中市長女兒宣佈同Julio分手</title></header><body><h1>結婚年幾　台中市長女兒宣佈同Julio分手</h1><p>組合「Soler」嘅Julio同台中市長胡志強女兒胡婷婷結婚一年幾，平時出親活動都出雙入對，羨煞旁人，但誓估唔到突然驚爆分手呀！今日凌晨胡婷婷突然係facebook發聲明，話：「我們，Giulio Acconci（Julio本名）和胡婷婷，已經於日前協議分手，這是雙方一個很平和的決定，沒有爭吵，也沒有傷害，我們仍是彼此的好朋友。」佢冇透露分手原因，只係話「因為愛，讓我們決定放手」。<br><br>胡婷婷前年客串電影《騷人》與負責配樂Julio結緣，冇耐就墮入愛河，拍咗拖幾個月，Julio前年就喺台中跨年晚會公開向胡婷婷求婚，順利抱得美人歸。上年跨年再度演出，Julio深情唱情歌，還說：「胡婷婷，我會永遠愛你！」甚至十幾天前胡志強出席活動仲希望阿女快啲生BB，估唔到呢段感情咁快就變咗質。 </p></body></html>