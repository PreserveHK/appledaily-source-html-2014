<html><header><meta charset="utf-8"><title>花絮：兩代總統排排坐</title></header><body><h1>花絮：兩代總統排排坐</h1><p>運動可以打破隔閡？NCAA決賽就係好例子，今次比賽場地屬美式足球達拉斯牛仔嘅主場，牛仔班主謝利鍾斯個包廂當然搵到好多名人入場，當中竟然有兩位前總統克林頓同喬治布殊；雖然克林頓係民主黨，小布殊就係共和黨，都可以排排坐開心睇波。</p></body></html>