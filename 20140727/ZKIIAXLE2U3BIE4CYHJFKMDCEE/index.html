<html><header><meta charset="utf-8"><title>體壇拾趣：梅禮被阿媽爆腳臭</title></header><body><h1>體壇拾趣：梅禮被阿媽爆腳臭</h1><p>英國網球1哥梅禮（圖）嘅阿媽Judy經常語出驚人，之前曾經以「可口」形容西班牙型男球手洛比斯，又話俄羅斯天后舒拉寶娃好似茶包；佢啱啱仲連自己個仔都唔放過。Judy上BBC電台接受訪問，大爆兩個仔嘅私隱，話佢哋兩兄弟細個成日打交，大個咗性格又一個天一個地，阿哥占美好鍾意整齊企理，但細佬就好鬼污糟，仲有腳臭㖭。</p></body></html>