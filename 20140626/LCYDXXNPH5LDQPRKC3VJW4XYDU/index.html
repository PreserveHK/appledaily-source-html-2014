<html><header><meta charset="utf-8"><title>網絡熱話</title></header><body><h1>網絡熱話</h1><p>真正死神</p><p>D組被稱為今屆世界盃嘅死亡之組，賽前好多人都當哥斯達黎加係魚腩，實做3零部隊，點知𠵱家大家知道啦，原來哥斯達黎加先係主宰死亡之組嘅死神。</p><p>猴擒球迷</p><p>外國網民話呢張係banner of the match！喺英格蘭對哥斯達黎加場波，有位女球迷高舉橫額，叫林柏特畀泰利個電話號碼佢哋喎（圖），唔通佢哋想搭上泰利、一齊玩番晚？但睇嚟佢似係想寸泰利鹹濕多啲。</p><p>食草門將</p><p>究竟𠵱家睇緊Discovery Channel定世界盃？呢頭有阿蘇咬人，呢邊就有科特迪瓦門將巴利食草（圖）！佢喺對希臘場波見到隊友追平後，開心到食草慶祝，但球隊最後都輸波。有網民話科特迪瓦球場啲草肯定冇咁靚，所以佢先忍唔住食番啖。</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>