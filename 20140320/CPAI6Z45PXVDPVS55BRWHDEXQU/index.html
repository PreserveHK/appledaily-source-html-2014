<html><header><meta charset="utf-8"><title>【壹週刊】羅傑承撤資娛樂　澳洲搞酒店</title></header><body><h1>【壹週刊】羅傑承撤資娛樂　澳洲搞酒店</h1><p>【壹週刊】華人置業主席劉鑾雄以及南華足主羅傑承，上星期五被澳門初級法院裁定行賄及洗黑錢罪成，日前羅傑承就喺公司舉行三分鐘記者會，不設發問時間，只讀出早已擬定好的聲明。當日老婆梁芷珊及女兒都有陪同出席，記者會一完結，羅傑承第一時間離開，又刻意安排名下的七人車不斷出入，避過在門口守候的傳媒，相當低調。<br><br>判決後連日來都没有露面的羅傑承，表面上没什麼動靜，但據了解，他已經部署將生意基地轉移，逐步淡出香港娛樂事業，轉戰澳洲同菲律賓等地起酒店，發展地產項目。有知情者就話其實羅傑承的娛樂唱片公司BMA已經是名存實亡，曹格走咗之後，Gin Lee亦都無聲無氣，到年中約滿她應該都會自動流失，至於組合Yellow只屬業餘性質，只做唱片發行，所以公司基本上是没有藝人。羅傑承見香港娛樂圈没錢賺，幾年前已經開始有其他投資。<br><br>除進軍澳洲外，羅傑承本來一早已經入紙申請做馬會董事，但突然爆出官司，其他董事即刻閣置其申請，相信羅生要入局，應該有排等。<br><br>iPhone App免費下載：  http://bit.ly/nextplus_iphone  <br>AndroidApp免費下載：  http://bit.ly/nextplus_android  </p></body></html>