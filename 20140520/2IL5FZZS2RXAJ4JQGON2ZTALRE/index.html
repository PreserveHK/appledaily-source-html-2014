<html><header><meta charset="utf-8"><title>趣趣地：
賓菲加做葡國3冠王</title></header><body><h1>趣趣地：<br>
賓菲加做葡國3冠王</h1><p>賓菲加（圖）做唔成4冠王，退而求其次，做山寨王稱霸本土球壇都唔錯。賓菲加喺上周三歐霸盃決賽，踢到互射12碼飲恨輸咗畀西維爾，不過到周日葡萄牙盃決賽對里奧艾維就冇甩拖喇，靠奧斯華度加坦喺上半場攻入全場唯一入球，以1:0搞掂，繼葡超同葡聯盃之後贏埋葡盃，做本土3冠王。</p></body></html>