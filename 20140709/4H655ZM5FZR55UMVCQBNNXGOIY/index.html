<html><header><meta charset="utf-8"><title>撲救網球增訓練難度</title></header><body><h1>撲救網球增訓練難度</h1><p>【本報訊】世界盃開賽至今60場賽事中，就有11場由守門員奪得比賽最佳球員，其中墨西哥和美國門將兩奪此項殊榮；而哥斯達黎加門將更三奪最佳球員，表現備受矚目。<br></p><p>「守門員要求比以前高」
</p><p>體育評述員陳恩能（丹尼爾）指，隨足球和球員技術演變，增加了守門員撲救的困難，「所以守門員嘅體能、技術同觸覺，要求都比以前高」。陳以今屆三奪最佳球員的哥斯達黎加門將基羅拿華斯為例，賽前是以撲救網球來增加訓練難度，提升個人能力。<br>另一出位門將為德國「清道伕」紐亞，比賽多次在禁區外以鏟球或頭球解圍，儼如後衞一樣。陳指雖然守門員越來越主動行前救波，但轉為清道伕並非守門員的趨勢，「主要睇番領隊嘅策略同埋球員嘅打法，因為德國將防守線拉前，先會造就紐亞要做埋後衞嘅角色」。不過現時各隊多以穩守突擊打法，無疑令守門員要多走出禁區外清波，「今屆好多場和波、打足120分鐘，就係大家上半場要消耗對方體力，博對方犯錯就突擊，所以龍門如果分擔到後衞角色，可以減輕其他球員嘅體能消耗」。<br>陳恩能評價今屆其中三個表現出色的門將，「墨西哥嘅奧祖亞對巴西嗰場就最搶眼，佢優點係反應好快，就算喺小禁區起腳都救到」。至於美國門將侯活的特別伎倆就是活用腳救波，「救地波咁樣係會比手救快，但唔係個個守門員都咁做」。哥斯達黎加門將基羅拿華斯的後移步及橫移步之神速令陳恩能難忘，他說：「有幾次明明失位，都可以走返轉頭救得切個波，出迎時間亦都好準。」</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>