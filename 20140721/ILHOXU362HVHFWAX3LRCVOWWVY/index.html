<html><header><meta charset="utf-8"><title>陳茵媺等B戒奶再養貓</title></header><body><h1>陳茵媺等B戒奶再養貓</h1><p>陳茵媺最近因自爆對貓毛敏感，之前懷孕不能服抗敏感藥，而要將收養6年的3隻貓送給朋友，但事件曝光後她遭到不少網民指摘。陳茵媺昨日在大埔出席活動時，回應說：「我領養貓之後，發現有鼻敏感，因為食藥影響BB，所以交畀朋友幫我照顧，並非棄養，我好鍾意貓，同BB一樣都係一生一世。因為我𠵱家餵人奶，唔可以食藥住，會影響BB，同朋友有共識，等BB戒咗人奶，就可以帶貓返屋企。」<br>茵媺多次強調無棄貓兼珍惜生命：「希望大家唔好繼續誤會，我𠵱家成日家訪探佢哋，相信BB同動物可以一起成長。」但問她若生第二胎時又如何？她即有點語窒說：「我唔假設，有唔同情況。」<br>撰文：麥萍萍</p></body></html>