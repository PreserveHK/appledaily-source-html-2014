<html><header><meta charset="utf-8"><title>中環在線：四叔交棒　先揀「普通」業務 - 李華華</title></header><body><h1>中環在線：<br>四叔交棒　先揀「普通」業務 - 李華華</h1><p>恒地（012）主席李兆基（四叔）開始逐步退下戰線。美麗華（071）股東會噚日通過李兆基退任美麗華主席職務，只留任非執董，改由四叔二仔李家誠接任主席兼行政總裁，今日生效。<br>四叔喺股東會後被追問點解辭任主席，佢就話「你知我今年幾歲？80幾歲喇，政府工60歲就要退休，我都超時啦……年紀大喇，要多啲休息，會盡量減（工作），重要啲唔減住，普普通通嗰啲就減先」。其實四叔舊年已經辭去東亞銀行（023）非執董職務，交畀大仔李家傑做。<br>至於新任美麗華主席嘅李家誠就話，佢擔正之後，公司嘅經營策略唔會調整；佢早於2004年就加入美麗華董事局，好清楚公司內部運作，會繼續推行定落嘅發展策略。</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>