<html><header><meta charset="utf-8"><title>馮仁昭四圍超：伊汶秘學小提琴奏《我願意》𠱁小龍 - 馮仁昭</title></header><body><h1>馮仁昭四圍超：伊汶秘學小提琴<br>奏《我願意》𠱁小龍 - 馮仁昭</h1><p>黃伊汶（Emme）同陳國坤（小龍）拍拖近5年，前日終於喺峇里拉埋天窗，Emme為畀老公一個驚喜，之前秘密去學小提琴，最終成功喺婚禮開始前拉咗一小段《我願意》，𠱁到小龍好開心，夜晚婚宴喺Ayana Resort筵開八席，以西方50年代油脂做主題，新娘子晚上亦換上復古裙配合。</p><p>老公攞好男人獎
</p><p>一對新人喺晚宴輪住講心底話，小龍話：「以前拍拖係我同Emme嘅事，結婚後就係我哋兩家人嘅事，以後做任何決定都會以家為先，以後兩家人相親相愛直到永遠。」Emme就話要多謝老爺從小教好小龍，為表揚小龍配合度高，Emme前晚搞笑地即場頒咗個「好男人獎」畀佢，全場爆笑。老爺亦向小龍訓話：「做男人一定要愛護家庭，將所有嘢畀老婆，因為老婆都係你嘅。」Emme媽媽就因為乖女一番話哭成淚人，Emme話自己雖然喺單親家庭長大，但媽咪畀咗好好嘅生活佢，雖然媽咪有時長氣，但真係好感激媽咪。<br>撰文：馮仁昭</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror </p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>