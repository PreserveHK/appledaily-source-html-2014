<html><header><meta charset="utf-8"><title>【電玩巡場】平板連電話　$599即玩</title></header><body><h1>【電玩巡場】平板連電話　$599即玩</h1><p>高新科技產品係吸引，不過有時舊款機都有佢可取之處，最近黃金有隻Vido N70 3G平板電腦做特價，硬件規格唔算靚，行1.3GHz雙核心處理器，0.5GB RAM + 4GB ROM，再配一個7吋1,024 X 768芒，不過其可取之處，係佢內置有雙卡雙待功能，可以入到3G卡打電話，以同價位$599嚟講，場內真係搵唔到第二部，如果嫌儲存空間唔夠，佢仲有microSD插卡功能，用嚟睇吓書、上吓網，出多張電話卡時可以當埋後備電話，呢個價位算幾可取。</p><p>訊達科技（深水埗黃金電腦商場地庫63/67號舖）</p></body></html>