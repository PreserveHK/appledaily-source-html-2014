<html><header><meta charset="utf-8"><title>阿詩認失調　自嘲陰陽人</title></header><body><h1>阿詩認失調　自嘲陰陽人</h1><p>何韻詩、關淑怡（Shirley）、現屬自由身的鄭欣宜和星煥約滿的組合Super Girls等，前晚到銅鑼灣出席時代廣場全港甜爆倒數迎2014活動，阿詩壓軸出場與現場市民一同迎接新一年。問到新年願望，阿詩笑說：「去年有好多工作都完成咗，今年可能生仔。」她隨後才正經表示想多些拍戲的機會。</p><p>想在台灣買樓</p><p>阿詩又指自己由內至外改變不少：「好似兩個人，由內至外個人柔弱咗，冇咁硬淨，半年前做舞台劇，腰痛，醫師話我因為陰陽失調，可能我巡演舞台劇做男性角色，搞到自己成為陰陽人。」是否已找到人為她平衡一下？阿詩心情大靚毫不抗拒：「你咁講咁寫都冇法子。」是否同性密友鄧九雲為她調和？阿詩坦言各樣都有。<br>密友有否來港一起過除夕？阿詩又扮儍稱有很多密友，最後她才透露鄧九雲沒有來港。完成舞台劇兩人又要分隔港台兩地，阿詩直言：「其實台灣係我半個家，我都想喺當地置業，不過好難決定。」是否不知應該是她還是鄧九雲搬離屋企，故才難決定？阿詩謂：「唔係，只係香港啲樓好貴。」</p><p>欣宜去向未明
</p><p>欣宜和新男友度過首個除夕，但她工作為先未有一同慶祝。目前自由身的欣宜被問到去向，她表示：「姨媽姨丈返咗嚟幫我諗，再加埋陳太（陳淑芬）幫吓眼，不過由家人決定，唔想矛頭成日指向陳太。」爹哋鄭少秋有否給意見？欣宜表示跟秋官很少談工作，但他支持自己決定。而Super Girls表示經理人公司為她們斟新唱片公司，強調不會解散。<br>採訪、攝影：馬建華</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>