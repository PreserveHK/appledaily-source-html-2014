<html><header><meta charset="utf-8"><title>求驗客手記：巴西連勝又靠尼馬</title></header><body><h1>求驗客手記：巴西連勝又靠尼馬</h1><p>雖然早前傳出右閘馬爾干玩隊友搞到被逐出國家隊，但巴西喺周二嘅友賽就繼續贏波，贏厄瓜多爾1:0。呢場巴西又係靠尼馬（右二），幾次埋門都同佢有關。22分鐘，巴西反擊，尼馬一個爆贏兩個，但佢就射高咗。</p><p>尼馬喺31分鐘轉做助攻，奧斯卡杜斯山度士開出罰球，尼馬第一時間彈入禁區，韋利安（圖右）接應射入。下半場尼馬有個黃金機會，接應右路傳中之後，面對空門一射，竟然中楣彈出。最後巴西以1:0小勝，鄧加重掌帥印後順利取得兩連勝。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>