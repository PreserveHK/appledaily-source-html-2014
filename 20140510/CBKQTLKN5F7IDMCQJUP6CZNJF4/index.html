<html><header><meta charset="utf-8"><title>求驗客手記：英超球隊將設B隊？</title></header><body><h1>求驗客手記：<br>英超球隊將設B隊？</h1><p>英格蘭足總主席迪基（圖）早兩日發佈新建議，其中一項比較矚目嘅係提議設立新組別聯賽，由英超球隊嘅B隊進行競逐，令到本土年青球員有多啲比賽機會，目標係將英格蘭前5級別聯賽，佔5成球員係英格蘭人。根據統計，喺12/13球季英超，所有比賽嘅正選球員只有32%係英格蘭人，比起20年前嘅69%大幅下跌超過3成。</p></body></html>