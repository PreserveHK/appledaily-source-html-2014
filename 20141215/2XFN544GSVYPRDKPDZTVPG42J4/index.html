<html><header><meta charset="utf-8"><title>馮仁昭四圍超：謝安琪Eric Kwok為甩底開拖 - 馮仁昭</title></header><body><h1>馮仁昭四圍超：謝安琪Eric Kwok為甩底開拖 - 馮仁昭</h1><p>郭偉亮（Eric Kwok）忽然爆大鑊，話對謝安琪（Kay）感到好失望，仲講到明以後唔會再寫歌畀Kay唱。因乜嘢事搞到咁嚴重，原來係同今年7月嗰時，Eric喺紅館開嘅演唱會有關，當時個騷請咗好多歌手做嘉賓。曾經寫咗首《囍帖街》令到Kay升呢嘅Eric，最近接受咗周刊訪問，踢爆話Kay本來應承咗做嘉賓，初時同佢通電話仲講到話好想出席，但最後就甩底。</p><p>Kay經理人：個男人小家
</p><p>Kay經理人夏森美噚日就回應話：「未見過一個男人小家到核爆程度，當日Kay做唔到嘉賓唔係欠咗佢，我哋好有禮貌咁善意回覆佢話冇檔期，當日真係喺外地做嘢，但係佢三番四次喺公開場合繼續講呢件事，其實係相當令人討厭，一隻歌嘅成功每個單位都有功勞，冇話邊個欠邊個，佢亦喺首歌得到唔少好處，所以唔希望聽到佢繼續講呢件事，將來有冇機合作睇造化，當然我睇係冇。」<br>另外，Kay噚日喺微博留言：「音樂，本來就應該是純粹硂真摯硂直接的；這信念不是偏執，是寶貴的堅持，一直支撐我們走到今天。」似乎暗有所指喎。<br>撰文：馮仁昭</p><p>12月15號要記低<br>See See TVB．Bloody最威<br> http://hk.apple.nextmedia.com/tvbloody  </p></body></html>