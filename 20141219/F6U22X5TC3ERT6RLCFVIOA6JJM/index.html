<html><header><meta charset="utf-8"><title>西環集中營：佔領埋單泛民冇着數 - 季陶</title></header><body><h1>西環集中營：<br>佔領埋單泛民冇着數 - 季陶</h1><p>佔領運動告一段落，各方也開始檢討後佔領得失，雖然期間冒起不少新興民主力量及新星，但主流泛民評估，他們不但毫無得益，更有主流泛民立法會議員估計，他們在明年區議會選舉、以及2016年立法會選舉，有可能「輸到仆街」，有人更苦笑，泛民今次為佔領行動「埋單」，「呢張單都好大，但對成個泛民陣營而言，又未必有實質着數」。<br>該主流泛民向季陶分析，今次佔領運動令一班「佔領世代」年輕人覺醒，但他們普遍不會支持主流泛民，「民主黨就唔使講，佢哋連工黨、長毛都不滿，話唔會再畀票佢哋」，更有激進網民揚言，寧投民建聯也不投「大台泛民」。<br>另一方面，主流泛民又發現，支持真普選市民，未必代表支持佔領及衝擊，「好多中間民主派支持者，開頭仲支持佔領，但搞搞吓唔知佔領落去為乜、又唔滿意泛民俾班學生牽着鼻子走」。在此兩面流失支持者下，主流泛民會在區選、立法會選舉「輸到仆街」，絕非危言聳聽。<br>更令該主流泛民欷歔的是，就算「佔領世代」的新興民主力量及新星取代他們在立會議席，並不代表泛民在立會席位會增加，若再悲觀一些，主流泛民會在區議會失去三分一席位，立會隨時現有27席不保，「到最後可能都係益咗建制派」。<br><br>季陶</p></body></html>