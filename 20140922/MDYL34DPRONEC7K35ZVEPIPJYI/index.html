<html><header><meta charset="utf-8"><title>中環在線：今年落水富二三代夠晒多 - 李華華</title></header><body><h1>中環在線：今年落水富二三代夠晒多 - 李華華</h1><p>今年「百萬泳」確實比舊年星光熠熠，舊年最搶眼係吳光正與吳宗權兩父子一齊落水，噚日吳光正參加訪京團冇撐阿仔，但係今年就多咗好多富二、三、四代參加領袖賽。<br>除領袖賽，百萬泳仲有公開賽同埋接力賽，共有380名來自工商界、紀律部隊、院校嘅選手參加，較舊年多六成。<br>身兼公益金執行委員會主席、莎莎（178）老闆郭少明坦言，舊年舉行第一屆，佢都曾經擔心反應會唔好，驚游水會危險；而且如果要參賽，企業組隊又要喺比賽前幾個月開始練水，怕大家會覺得麻煩，估唔到今年反應咁好。公益金籌募委員會主席、恒生（011）一姐李慧敏噚日亦有主持開幕儀式。</p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>