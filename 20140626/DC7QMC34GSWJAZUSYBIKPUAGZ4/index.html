<html><header><meta charset="utf-8"><title>無筆袋拒返學　女童挨窗哭鬧</title></header><body><h1>無筆袋拒返學　女童挨窗哭鬧</h1><p>【本報訊】備受溺愛的小一女生，疑因前晚將心愛的筆袋遺留於外婆家中，昨晨一大早便大發雷霆，要求母親趕往外婆住所為其取回筆袋。不過母親遲遲未歸，女童在深水埗住所又掟玻璃又挨近窗邊弄傷手，大吵大鬧不肯上學。其母接獲女傭來電求助後，恐愛女做出儍事報警，警方事後到場將女童送院敷治。</p><p>亂擲玻璃割傷手掌</p><p>涉案女童姓郭（7歲），就讀小一，與姓李（43歲）母親及28歲外傭，居於深水埗元州街15號一幢唐樓單位。消息稱，女童前晚在外婆家中晚膳後遺留下心愛筆袋。至昨晨約8時起床後，發脾氣促母親趕往外婆住所取回筆袋，惟媽媽遲遲未歸，即大發雷霆不肯上學，又亂擲玻璃等雜物割傷手掌，並挨近窗邊哭鬧，女傭勸止不果，致電李婦求助。李婦驚聞愛女走近窗邊，女傭又不知所措，恐生慘劇慌忙報警，警員趕抵證實女童並無在危險位置，事後李婦趕返陪同愛女送院，經敷治後幸無大礙。<br>香港家庭教育學院總監狄志遠不諱言事件中女童似乎被父母寵壞，「女童嘅心理係想要咩，爸爸媽媽都要幫佢做，仲要係即時就要滿足佢，如果唔係佢就發脾氣，用情緒表現逼爸爸媽媽就範。」他解釋，家長教好子女，要為小朋友定下規矩及限制，「唔好俾小朋友錯誤觀念認為要點就點。」例如事件中，遺下筆袋是小事一樁，「可以俾小朋友知道，要等爸爸媽媽放工或有時間先同佢攞返，或者咁小事下次見外婆先攞。」</p><p>識睇　一定睇蘋果嘅足動世盃：<br> http://worldcup2014.appledaily.com/ </p></body></html>