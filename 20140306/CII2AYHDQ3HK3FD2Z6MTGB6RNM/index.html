<html><header><meta charset="utf-8"><title>霆鋒為栢芝拒見王菲</title></header><body><h1>霆鋒為栢芝拒見王菲</h1><p>【巴黎直擊】謝霆鋒與王菲均身在巴黎出席時裝騷，近日盛傳趙薇答應為謝霆鋒飲食節目《十二道鋒味》擔任嘉賓，她還拉紅線安排鋒菲來個世紀飯聚，不過有報道指霆鋒婉拒出席，原因是怕觸動前妻張栢芝神經，還引述霆鋒身邊人透露：「係都唔喺嗰邊見啦！俾人影到，驚栢芝又帶走兩個仔！」前晚霆鋒現身巴黎睇Valentino時裝騷，問到會否與王菲見面？他說：「我唔答呢啲問題。」而王菲對於鋒菲再聚，就簡單回應道：「這是幻想來的，怎樣回應？」</p><p>霆鋒妹妹謝婷婷昨日於銅鑼灣出席活動，提到哥哥與王菲10年後在巴黎重逢，婷婷說：「咁開心？真係10年？佢啲嘢唔清楚。」問到她希望鋒菲復合嗎？她說：「佢開心咪得囉，身為佢妹妹，哥哥開心我就開心，好難得見到佢笑。」此外，婷婷承認跟戴尚安正在發展，更已見對方家長。而她的舊愛安志杰昨出席九龍塘時裝活動，稱知道婷婷拍拖已經有一段時間。<br>採訪：梁錦雯（巴黎）、溫敏芝、馬建華<br>攝影：葉君海（巴黎）、黃文偉</p></body></html>