<html><header><meta charset="utf-8"><title>趣趣地：C朗巴利左右護法</title></header><body><h1>趣趣地：C朗巴利左右護法</h1><p>以前大台總動員影合照，八卦友就睇吓邊個明星企前排，估計佢哋受力捧嘅程度，周四皇家馬德里就影大合照兼拍廣告，會長佩雷斯左右就坐住副隊長沙治奧拉莫斯同正隊長卡斯拿斯，上排教練安察洛堤當然企中間，左右就係基斯坦奴朗拿度（藍圈）同加里夫巴利（紅圈），應該都好得寵。<br>講開C朗同巴利，兩人又有新聞，巴利影完大合照揸車走，唔小心車親女球迷，好彩後者同記者講自己冇咩事。至於C朗忽然又傳出返曼聯新聞，英國《每日郵報》話，紅魔收購C朗總支出要1.4億鎊（約18億港元），除咗6,000萬鎊轉會費，仲有年薪2,000萬鎊嘅4年合約。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>