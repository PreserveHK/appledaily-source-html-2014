<html><header><meta charset="utf-8"><title>【港將自白】鐵血瑤：請叫我Angry J</title></header><body><h1>【港將自白】鐵血瑤：請叫我Angry J</h1><p>由15歲中三停學轉做全職車手，至今足足12年，我有過唔少綽號，好似女版黃金寶、鐵血車手、香港精神等，但都過咗去，𠵱家開始可以叫我Angry J，Angry來自Angry Bird，J係我個英文名（Jamie）頭一個字母。<br>今次我喺個人公路計時賽，戴咗對Angry Bird鞋套，因為想有把火去比賽，最難得係終於攞到港隊歷史首面女子公路計時賽銅牌，想呢塊牌鼓勵到一班女隊友。香港人最記得我，可能係4年前亞運記分賽，我炒車斷肋骨、爆肺，之後唔放棄繼續踩埋落去，最後奪銀。今屆其實眼看平靜，但我踩公路嗰陣激得滯，到終點休克而撻咗落地，係阿寶（黃金寶）喺地下扶起我。<br>呢塊獎牌除咗同我相依為命嘅媽咪（右）分享外，我嘅獎牌獎金（10萬元）雖然未攞，但已分咗畀有份同我練習嘅4個隊友，冇佢哋陪練，我都冇呢個銅牌。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>