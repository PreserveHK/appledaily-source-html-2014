<html><header><meta charset="utf-8"><title>處女個唱冷親失準　李蕙敏爛聲走音</title></header><body><h1>處女個唱冷親失準　<br>李蕙敏爛聲走音</h1><p>李蕙敏（Amanda）入行26年，前晚在九展舉行首個個人演唱會「FOREVER LOVE 2014」，老公Serge Micallef穿上大會Tee在場落力打點，伯樂黃偉文台下支持，還有嘉賓倫永亮和王敏德唱歌助興。李蕙敏為個唱花盡心思設計多套服飾，令人眼前一亮，可惜，帶病上陣的她，唱到第三首《贈興》已經走音，全晚聲沙沙，甚至連說話都走音。</p><p>Amanda個唱共換了五套別出心裁的歌衫，出場以金色宮廷裝打頭陣，最性感要數一襲美國旗服飾，斜線開胸露閃鑽bra，非常惹火。Amanda先跟王敏德合唱《Fly me to the moon》，之後solo唱首英文快歌，又大跳moon walk，令全場high爆。</p><p>性感歌衫穿崩</p><p>Amanda穿黑色deep V長裙跟倫永亮合唱《沙沙的雨》，其間Amanda更感謝黃偉文是她音樂歷程上好重要的人，而已故的張國榮和梅艷芳同樣對她具影響力，她還即場獻唱14歲參加新秀的參賽歌《心債》。</p><p>完騷後，Amanda解釋為何表現失準，她說：「早兩日冷親，冷親令我緊張，而且啲衫布太少，冷氣又凍。其實之前覺自己狀態好好，呢兩日想休息多啲，中西藥一齊食，所以呢日都OK。」李蕙敏歌衫性感，現場見多次穿崩，她說：「一路唱唔方便望，但會諗。」<br>採訪：盧妹<br>攝影：陳俊強</p></body></html>