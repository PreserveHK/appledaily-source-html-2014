<html><header><meta charset="utf-8"><title>【壹週刊】公安變身英式警察</title></header><body><h1>【壹週刊】公安變身英式警察</h1><p>【壹週刊】全國人大委員長張德江南下深圳，一班商界同建制派議員被召到深圳紫荊山莊「覲見」領導人，表面係聽取香港各界對政改嘅意見，實則似老闆落柯打。<br><br>香港各傳媒早前全天候喺山莊外守候，但由於傳媒租嘅車都泊哂喺山莊門外，突然有個疑似香港交通警察，由山莊入面揸住架電單車出嚟，話嗰度唔俾泊車。<br><br>交 通警趕車本來唔係新鮮事，但呢架警車同警員制服就令在場行家議論紛紛。睇真啲，呢架電單車係日本本田出品，一樣寫住「警察POLICE」，車殼又印有同香 港一樣嘅藍黃色格仔圖案，連警員制服都同香港交通警察九成相似，如果唔係車上同樣印有「公安」字樣，記者真係以為香港警察越境執法。<br><br>翻查資料，原來廣東省 舊年開始就照抄香港警車格仔圖案同制服，又起用日本本田電單車，反觀香港警察就試用國產「春風」電單車。唉……<br><br>iPhone App免費下載：<br> http://bit.ly/nextplus_iphone <br><br>Android App免費下載：     <br> http://bit.ly/nextplus_android <br></p></body></html>