<html><header><meta charset="utf-8"><title>一周兩件：金衛左右逢源 - 錢雋</title></header><body><h1>一周兩件：金衛左右逢源 - 錢雋</h1><p>金衛醫療（801）既有醫療，亦有祖國移動通信相關投資，兩瓣場內都熱爆。尤其後邊的一瓣，潛在增值勁肥仔，買金衛！<br>金衛透過Fortress揸住移動通信相關企業「樂語中國」。2011年，金衛只係輕輕沽出Fortress 3%，已經等值近1.2億銀。係咁意以當年沽售價，以及金衛家陣揸住Fortress 27.9%權益計算，總值已經達11億銀。今時今日，撼貨肯定唔止呢個價。<br>阿爺為打破電信壟斷，開出虛擬營運商牌照（市場規模上近千億港銀），而首批獲批牌照營運商，就包括「樂語通訊」。樂語喺2011年，獲私有化，退出納指。既係自由身，走去祖國電信股熱爆嘅A股上市，又得唔得？</p><p>食正醫藥電訊概念</p><p>以祖國電信股閒閒哋3、4倍PB計，金衛嚟自呢瓣嘅潛在增值，分分鐘上到20、30億銀。<br>就算計埋攤薄效應，金衛每股潛在增值，都高達0.88元，超過現價0.67元。又連呢個潛在增值計，金衛NAV上到近2.4元，現價大折讓73%！<br>又金衛主打血臍帶庫，concept獨特，集團又新增北京醫院業務，又有鳳凰醫療（1515）concept，但PE得12倍，亦平過鳳凰40倍一大截！<br>金衛上年9月，扣除借款後淨現金高達16億銀，11月時，仍話2供1。但大股東亦講明包銷，似乎「志在沛公」。又呢轉供股，超額高達3.3倍，識計數之士，係爭住要！<br>金衛跟大市下跌，已經同供股價0.5元嘅水平相差冇幾，買入博反映上邊潛在增值0.88元，要到1.6元價位，金衛要升1.4倍，PB仲喺1倍樓下。</p><p>錢雋<br>細價股專家<br>本欄逢周二、五刊出</p></body></html>