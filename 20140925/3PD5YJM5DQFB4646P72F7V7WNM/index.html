<html><header><meta charset="utf-8"><title>中環在線：馬雲踩美同業　唔怕得罪 - 李華華</title></header><body><h1>中環在線：<br>馬雲踩美同業　唔怕得罪 - 李華華</h1><p>一登龍門，聲價十倍，阿里巴巴喺美國上市後，馬雲除咗荷包腫脹，國際地位亦忽然升級，好似美國前總統克林頓前日搞嘅《Clinton Global Initiative》（克林頓全球倡議）年度會議，馬雲就成為其中一位嘉賓，主持人係克林頓嘅愛女切爾西。<br>會上少不免講到阿里嘅成功之道，馬雲又再挑機，佢話阿里嘅成功，係因為大陸嘅商業基礎設施實在太爛，佢又批評，美國嘅電商唔係太有影響力，只係基礎設施好。馬雲夠膽喺人哋主場踩人，果然係今時唔同住日。<br>馬雲又自爆，阿里有70%買家係女性，賣家亦有55%係女性，所以佢要感謝女性，「沒有她們，阿里不可能到紐約上市」，講到咁誇張，華華睇到有啲網民回應話，普通成功嘅男人背後有一個女人，而馬雲背後有咁多女人，難怪佢咁成功啦。 </p></body></html>