<html><header><meta charset="utf-8"><title>明起揀樓　管理費超貴　
天利苑準買家　逾兩成勢甩底</title></header><body><h1>明起揀樓　管理費超貴　<br>
天利苑準買家　逾兩成勢甩底</h1><p>【本報訊】被指管理費貴過貝沙灣豪宅的大澳天利苑，房委會明天起安排準買家揀樓，首日邀請了45名中籤者前往樂富居屋銷售中心揀樓。不過，有準買家表明，雖然天利苑呎價平絕全港居屋，但管理費貴得「離譜」，將放棄揀樓機會。房委會資助房屋小組委員估計，今次最終可能有多達兩成半準買家因為管理費高昂而「甩底」。<br>記者：譚靜雯</p><p>由公屋改裝成居屋的天利苑有85個單位發售，售價由約64萬至89萬元不等，呎價則由1,340元至1,850元，平絕全港居屋，明天起接受中籤者揀樓，準買家可隨時到選中的單位睇樓。房委會也同期發售天水圍天頌苑L座的一個居屋單位，面積650平方呎，售193萬元。</p><p>每呎4.27元 貴過貝沙灣</p><p>記者昨到天利苑視察，大廈門口有保安把守，有現場工人就透露，單位的執漏工程已完成；清潔工人則忙於清洗地板、門窗等，趕在明天開放予準買家睇樓。天利苑當初定價以便宜作招徠，更曾推廣「住家辦公」概念，吸引不用恒常上班的人士及已退休者購買，最後有萬多份申請競爭85個單位。但房委會早前公佈的資料顯示，天利苑單位每月管理費高達2,043元至2,073元，每呎管理費高達4.27元，貴過貝沙灣豪宅，同時創下最貴管理費居屋紀錄。<br>準買家陳先生表示，當初遞表認為天利苑環境清幽，最重要價錢吸引，即使出入動輒需兩個小時也不介意。但管理費太貴，「呎價平有乜用？又冇會所、泳池，管理費貴過豪宅，點頂吖？我會放棄揀樓機會」。至於曾代女兒交表的黎先生稱，女兒已中籤可揀樓，但因為以白表單身申請，相信最終可揀樓機會不高。但他指出，天利苑管理費貴得「離譜」，供樓連同管理費，每月要約5,000元，仍未計算交通費等開支，即使最終有機會揀樓仍會決定放棄。<br>房委會資助房屋小組委員文裕明對今次天利苑銷情不樂觀，「每個月要多2,000蚊，管理費仲要有加無減，最保守估計有兩成甩底，甚至可能高達兩成五」。<br>長策會成員兼公屋聯會主席王坤指，過住房委會出售剩餘居屋，一般都有約一成中籤者因為各種因素「甩底」，放棄揀樓機會。他指出，今次天利苑管理費貴，估計多達二成準買家甩底，「其實計埋管理費、供款，可能都要5,000蚊，好多人寧願辛苦啲轉買『白居二』市區單位，或者等埋年底新居屋先算」。</p></body></html>