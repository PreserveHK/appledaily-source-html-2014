<html><header><meta charset="utf-8"><title>【忽然1周】婚後振夫綱　安仔跑贏Sammi喎！</title></header><body><h1>【忽然1周】婚後振夫綱　安仔跑贏Sammi喎！</h1><p>上年尾被爆喺峇里秘婚後，許志安同鄭秀文次次露面都俾記者追問幾時擺酒呀？幾時生仔呀？不過佢哋把口真係鬼咁密，猛話到時會通知大家喎。OK，OK，唔講唔緊要，媽咪姐見到你哋sweet咪得囉！<br>上個禮拜之嘛，媽咪姐趁天氣好就入淺水灣行吓。Well，Sammi安仔兩公婆又咁啱喺度拍拖跑步喎！不過呢次真係要讚吓安仔，佢自從上年開始陪Sammi跑步後，真係愈跑愈fit。上年10月見佢跑跑吓要跟住天后尾慢慢行，唔多夠氣！但依家呢？可以邊跑邊同有「跑步神人」之稱嘅Sammi傾偈，仲要係佢主講，Sammi負責聽噃，幾威呀！<br><br>官方網站：<br> http://hk.sudden.nextmedia.com <br><br>Facebook專頁：<br> http://www.facebook.com/swhongkong </p></body></html>