<html><header><meta charset="utf-8"><title>趣趣地：C朗再擸最佳射手獎</title></header><body><h1>趣趣地：C朗再擸最佳射手獎</h1><p>皇家馬德里射手基斯坦奴朗拿度（C朗、圖）又攞獎！呢位葡萄牙大紅人，喺2013年為皇馬同國家隊喺各項賽事合共射入69球，前日就獲頒2013年IFFHS世界最佳射手獎。C朗攞咗獎之後梗係開心啦，即刻喺facebook同instagram發佈佢手執獎座嘅相，同「粉絲」分享喜悅，C朗仲話好榮幸攞到呢個射手獎，好多謝大家咁話。另外，C朗𠵱家正帶領緊銀河艦隊延續連勝紀錄，上個禮拜皇馬西甲作客2:1擊敗馬拉加之後，已豪取16連勝，兼打破球會嘅連勝紀錄，如果今晚贏埋切爾達，連勝紀錄將會增加至18場㖭！另外，皇馬落實明夏到澳洲嘅墨爾本同曼城友賽。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>