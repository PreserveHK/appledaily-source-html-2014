<html><header><meta charset="utf-8"><title>青心直說：二萬五非僥倖 - 胡孟青</title></header><body><h1>青心直說：二萬五非僥倖 - 胡孟青</h1><p>恒指成功收於25000點、即六年高位之上，並非僥倖，持續享受政策市好處，自然要繼續托阿爺鴻福，沒有最落後，只有更落後。大行分析員喪插中海油（883）——油當量目標未符預期、實現油價回落，甚至與改革無緣等等。<br>總而言之，資金市，唔谷到你我他，由唔信到信，大戶其實根本就冇可能高位散貨，散大倉，不用靠我等三腳貓股評。<br>大行大合唱睇淡時，阿茂都知大戶已散水，處於最不利位的小散們，都係一句，大位支持23800點，大位阻力28000點，10月危城Halloween前，懂得審時度勢勝利大逃亡才是贏家本色。<br>滬港通係催化劑，但請勿再拿甚麼我哋嘅貨唔夠餵飽13億人口來𠱁人入市，咁樣講會俾人笑，13億人口當中有過億人自己都食唔飽。<br>應讚就讚、應鬧就鬧，即將表演的阿里巴巴，稱因長期遭受內地《IT時代周刊》及其下屬IT商業新聞網的輿論威脅和惡意侵害商譽，已向有關部門進行實名舉報。<br>既然馬雲早已視外間批評為情緒排泄物，對待負面報道文章，若不看開點一笑置之，亦不妨反躬自省，究竟人家的批評是否毫無理據。<br>老實說，儘管內地與世界接軌，國家對互聯網及通訊領域的高度保護，成功造就阿里巴巴與騰訊在互聯網領域，較facebook、Google都成熟。</p><p>互聯網價值幾何級數升</p><p>有一位長駐上海的朋友，家裏除座駕，全都是淘回來的，可想而知，互聯網的economic value是可以幾何級數上升。將來的商場，將只會成為showcase而已。<br>甚麼是創意？名人透過社交網絡接力玩冰桶挑戰，拉名人落水，不敢挑戰者要捐出善款，產生rival effect。既然活動的主旨是為肌萎縮性脊髓側索硬化症（ALS）進行籌款，呼籲社會關注。<br>這一活動昨日蔓延至內地互聯網圈，多名科技界大佬被點名參與這一活動，為善最樂，淋冰挑戰者如果在參加挑戰之餘，同時捐款，活動就更有意義，放心，小妹已接受項明生與肥仔孫柏文的挑戰，唔會走你哋數。</p><p>胡孟青<br>獨立股評人</p></body></html>