<html><header><meta charset="utf-8"><title>【萬聖節駕到】期間限定　PMQ搞鬼市集</title></header><body><h1>【萬聖節駕到】期間限定　PMQ搞鬼市集</h1><p>慶祝萬聖節，通常只想起蘭桂坊。今年食飽飯，未夠鐘落老蘭前，不妨去附近PMQ行吓。一連六日的萬聖節慶祝活動，由即日起，晚晚準時開鑼。有知專同學仔幫你化個靚妝，畫個應節大花面，才$120，靚爆全場。仲有萬聖節限定市集，扮鬼扮馬的應節飾物，當然唔少得，大會還安排了小甜谷，老金煎餅等駐埸，提供各式小食。最特別是從台灣請來洪瑞珍(忠孝店)大賣招牌三明治，每份$40，是台灣直接入口的原裝風味。</p><p>自認膽大生毛，可以付百零蚊入場費，到七樓參加Jack the Ripper 5D劇場式鬼屋探險。根據百年前倫敦一單殺人兇案改編，到底鬼魂恐怖啲，定殺人犯恐怖啲?</p><p>元創坊潮型萬聖節(27/10-1/11)<br>地址:中環鴨巴甸街35號<br>網址: http://www.pmq.org.hk/event/pmq-spooky-chic-halloween/ <br>費用：免費入場<br><br>記者、攝影：胡慧敏</p><p>潘紹聰X柳俊江<br>星期一至五  晚晚「搵鬼睇」<br> http://hk.apple.nextmedia.com/horror </p></body></html>