<html><header><meta charset="utf-8"><title>栢芝遭老外磨胸</title></header><body><h1>栢芝遭老外磨胸</h1><p>張栢芝昨日凌晨應化妝師好友兼主持之一的Rick Chin邀請，為商台節目《起來！大龍鳳》擔任嘉賓主持。栢芝揚言未遇過比自己更叻的男人，言下之意是指前夫霆鋒及不上自己。<br>Rick在節目中不停重覆指栢芝是一名「敢愛、敢恨、敢言、敢做」的人，又踢爆她在情人面前扮鵪鶉：「你朋友見到，會想嘔。」栢芝說：「我鍾意一個男人，就好小鳥依人，男人要尊嚴嘛。」對於18歲出道已叼煙見記者一事，栢芝指因不喜歡公司替她塑造的玉女形象：「我不嬲都係我行我素，出道到𠵱家都係，但已經收斂咗好多。以前覺自己巴閉，搵錢易，𠵱家知自己乞人憎，其實我都好惡頂。」<br>栢芝自言日前在戲院看戲，正想把手機調到靜音模式時，身邊的外籍男士以為她打電話，即時捉住她的手搶電話：「佢搶我電話，用英文粗口鬧我，仲不停磨擦我胸部，我問佢係咪想性騷擾我，如果佢肯道歉，我算數，但佢冇，我就報警。」<br>撰文：李森</p></body></html>