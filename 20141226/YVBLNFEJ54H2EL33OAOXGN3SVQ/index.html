<html><header><meta charset="utf-8"><title>體壇拾趣：Cue后炮製華麗餐「桌」</title></header><body><h1>體壇拾趣：Cue后炮製華麗餐「桌」</h1><p>與其出街同人逼，香港「Cue后」吳安儀（圖）就選擇留喺屋企，同家人、男友溫馨度過佳節，仲自己親手整埋聖誕大餐，真正係入得廚房、出得「波樓」！<br>自從上個月拎完世錦賽季軍，安儀一直留守香港訓練，前晚更加將平安夜奉獻畀桌球，去咗波樓打比賽。難得喺香港過聖誕，佢噚日終於可以放吓假，喺屋企整聖誕大餐，有海鮮仲有華麗水果聖誕樹：「以前細個有入廚，但𠵱家忙住打波，就好少落廚，所以都搞咗一大輪先有得食，今晚其中一道菜仲係睇『動新聞』學番嚟㖭！」做完大廚，安儀就同男友帶愛犬Muffin去散步，講到聖誕願望，上個月拎完世錦賽季軍嘅佢，當然係希望出年重奪世界冠軍啦！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>