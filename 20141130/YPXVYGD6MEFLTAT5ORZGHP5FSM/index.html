<html><header><meta charset="utf-8"><title>關心妍開騷賣大包拋胸剝唔停</title></header><body><h1>關心妍開騷賣大包<br>拋胸剝唔停</h1><p>關心妍（Jade）休養一年，全力造人未成功，今年決定重投歌唱事業，前晚在九展舉行一連兩場「關心妍《說》演唱會2014」，Jade的老公楊長智在台下監場，欣賞老婆瞓身演出，Jade換了多套性感歌衫，表演倒奶前空翻，又化身C-12跟男舞蹈員身貼身大跳辣身舞兼摸腰，Jade在演唱會尾聲含淚向老公表白愛的宣言，揚言要「跟足你一世」，然後送上《指南針》一曲，搞到老公楊長智感動到眼濕濕。</p><p>坐舞蹈員身上擺腰</p><p>Jade為重踏舞台花了不少心思，染了一個dolly粉紅色頭髮，穿上透視舞衣，配以水晶片遮掩重要部位，性感非常，還有不少騷胸露腰的短褲和bra top舞衣。在演唱會末段，Jade更化身C-12跟一班舞蹈員跳辣身舞，先跟男舞蹈員面對面、身貼身跳舞，之後又坐在男舞蹈員的身上舞動，女舞蹈員則從後夾擊，撫摸Jade的心口，令全場升溫。<br>演唱會上，播出Jade一段自問自答的片段，她自嘲說：「我最瘀最𤓓都試過，𠵱家我豁咗出去。」畫面出現關菊英，菊姐說：「我送番首歌畀你，我真係《無心害你》。」全場爆笑，之後Jade真情剖白說：「以前我好執着、硬頸，好想大家鍾意我，今年就搵番自己……我嘅經驗係令人傷心、流淚同血汗，呢場係一場革命，大家堅持夢想會成真。」<br></p><p>演唱會尾聲全場高舉Jade的名牌，她即含淚答謝家人和守護她8年的老公楊長智，她說：「佢除咗係我嘅情人，仲係我fans，今次演唱會我辛苦，佢仲辛苦，佢食我唔少壓力，我冇嘢可以送畀佢，次次問我會唔會唱呢首歌，我要跟你一世，《指南針》送畀你，你就係我嘅指南針，I love you楊生。」<br>採訪：藍文浩<br>攝影：陳俊強</p></body></html>