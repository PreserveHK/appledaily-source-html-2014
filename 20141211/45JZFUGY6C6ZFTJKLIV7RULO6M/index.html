<html><header><meta charset="utf-8"><title>體壇拾趣：拜恩追MJ仲爭31分</title></header><body><h1>體壇拾趣：拜恩追MJ仲爭31分</h1><p>繼續追趕佐敦（MJ）NBA歷來得分榜第3位嘅拜恩（中），周二在湖人主場對帝王嘅比賽，湖人第4節最多落後6分，拜恩就梗係包辦晒得分責任，最後3分鐘拎11分，有9分嚟自拜恩，結果湖人以98:95反勝，取得第6場勝仗。拜恩全場就攻入32分，累積總得分達32,262分，落後MJ 30分，周五作客馬刺有機會破紀錄。<br>湖人雖然近況好番啲，近6仗取3勝3負，但內部問題仍未解決，前鋒保沙不滿被貶為後備，教練史葛公開叫保沙收口。而湖人名宿魔術手莊遜就叫湖人，想擺爛就要徹底啲，贏吓輸吓喺中游，反而拎唔到好嘅選秀權。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>