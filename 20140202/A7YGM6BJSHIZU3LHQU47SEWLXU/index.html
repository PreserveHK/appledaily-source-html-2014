<html><header><meta charset="utf-8"><title>體壇拾趣：假波李爾靠救濟金養家</title></header><body><h1>體壇拾趣：<br>假波李爾靠救濟金養家</h1><p>一失足成千古恨，最啱形容桌球手李爾。佢舊年打假波被罰停賽12年，最近被影到去領救濟金（圖），每星期400鎊（約5,100港元），佢話：「我有4個小朋友要養，以前間大屋已經賣咗嚟還債，𠵱家靠救濟金過活，好羞家！」德國大師賽方面，中國丁俊暉喺上周五8強以5:2贏派利，4強對迪爾。</p></body></html>