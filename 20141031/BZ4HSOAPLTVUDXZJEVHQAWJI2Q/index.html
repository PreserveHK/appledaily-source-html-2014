<html><header><meta charset="utf-8"><title>千萬買環宇　兩間房望墳場大廳向海有臭味　示範單位禁開窗</title></header><body><h1>千萬買環宇　兩間房望墳場<br>大廳向海有臭味　示範單位禁開窗</h1><p>【直擊報道】<br>長實（001）荃灣環宇海灣今年5月底發售首批單位，歷時5個月，暫時賣剩不足百伙，樓盤上周起將「賣剩蔗」開放現樓予客人參觀，記者以客人現場直擊，親身體驗被網民挖苦「F1賽道」有幾嘈，以及樓盤南方的荃灣華人永遠墳場有幾近，結果完全表露無遺。<br>記者：陳家雄</p><p>長實荃灣環宇海灣提供1717伙，暫沽逾1,600伙，成交呎價由約7,600至16,000元，平均呎價約10,500元，目前賣剩不足100伙。據悉，發展商上周起開放現樓予客人預約參觀，記者日前遂到某代理查詢，一名代理隨即登記，約定時間後踩上現樓。</p><p>樓盤外貌見得人，完成度近乎百份百，惟同時間睇樓客不多，不排除是平日關係。首個參觀的現樓單位為6座高層A室，實用895方呎，屬四房間隔，上周末以1,090.5萬元沽出，呎價12,184元，內櫳質素麻麻，肉眼可見，牆身出現多度裂紋，料與收水有關，帶睇樓的代理指，這已是交樓標準，買家買入後可要求長實執漏。<br>千萬元向西單位，外望荃灣西海景，這個多年來一直被區內市民批評臭氣薰天，原本想打開窗戶查證臭海對單位的影響，惟窗戶貼上「請勿開窗」字句，代理見狀，隨即吹噓：「出面仲有少少外牆工程，所以唔開得個窗……人哋成日講個海臭，你睇海上啲鐵桶，其實海面做緊改善工程，遲啲臭味問題會得到解決」。事實上，臭味根源來自區內污水渠亂駁，渠口對正荃灣西海旁，解決問題首要改善區內渠務工程，惟此項目雖預期2016年開展，但至今勘測及設計都未完成。</p><p>向馬路低層戶　噪音嚴重</p><p>樓盤鄰近荃灣公路行車天橋，被挖苦噪音問題嚴重尤如「F1賽道」，參觀第二個單位是真正感受到，同樣是6座，只是低十多樓層，從單位客房外望，這條行車路距離估計不足10米，打開窗戶，車水馬龍，還有新增附近樓盤打樁聲，身旁代理解畫，噪音只是短暫，關窗後噪音問題不大。<br>最後發展商還開放一個墳景單位予睇樓客參觀，為中層F室，實用898方呎，四房間隔，三個房向南，其中主人房及一個客房正向荃灣華人永遠墳場，記者駐足看墳之際，代理又轉移視線，「同區二手樓好似附近海濱花園，成交呎價仍要近萬元……忌諱就唔買呢個單位……」根據成交紀錄冊，這個墳景單位仍然未賣。</p></body></html>