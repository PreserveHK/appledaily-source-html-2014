<html><header><meta charset="utf-8"><title>體壇拾趣：鳥人除「冠」當旺</title></header><body><h1>體壇拾趣：<br>鳥人除「冠」當旺</h1><p>綽號「鳥人」嘅熱火前鋒基斯安達臣（右）除咗一身紋身，時紅時綠嘅雞冠頭都係佢標誌，不過明星賽後鳥人就玩轉形象，唔整雞冠頭改玩平頭裝，新髮型似乎都幾利佢，貢獻18分3籃板，加上勒邦占士攻入42分，周二作客以117:106輕取小馬，比賽評述員都講，未睇慣鳥人新髮型，不過好彩靠紋身仲認到佢咁話。</p></body></html>