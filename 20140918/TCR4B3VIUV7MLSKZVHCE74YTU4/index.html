<html><header><meta charset="utf-8"><title>中環在線：搞即食吧枱　逛超市即開生蠔</title></header><body><h1>中環在線：<br>搞即食吧枱　逛超市即開生蠔</h1><p>幾乎每個香港地產商，都會有一檔自己嘅零售生意，一條龍式喺自己商場開埋舖，實行「肥水不流別人田」。近年做得甚有聲勢的一田百貨，下星期四（25日）第七間分店就會喺同系嘅觀塘apm商場開幕。<br>一田CEO莊偉忠話，今次喺觀塘嘅一田超市首創七個即食吧枱區，可以邊shopping邊搵食，唔單止有黑毛豬火腿、pizza即賣即食，仲有得飲手沖咖啡，甚至誇張到有即開生蠔、原隻蒸波士頓龍蝦，新店仲申請埋酒牌，可以即場出售一杯杯白酒予顧客飲，行超市好似去蒲吧咁。<br>莊偉忠笑言，自己一直好嚮往喺外國行街市，一路行、一路食的經驗，「今次超市內有酒飲，我哋應該都係香港第一間，畀我有得扮下外國人」。</p></body></html>