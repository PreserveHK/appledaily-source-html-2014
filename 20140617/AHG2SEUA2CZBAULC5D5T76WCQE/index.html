<html><header><meta charset="utf-8"><title>睇通世盃：森巴南韓冷熱配 - 仙道彬</title></header><body><h1>睇通世盃：<br>森巴南韓冷熱配 - 仙道彬</h1><p>執筆之時正是世盃決賽周第5個賽日，頭4天的11場比賽中，開出1細10大，包括荷蘭大勝西班牙的5:1，平均每場入球是3.4球，令人大跌眼鏡。有指這與巴西天氣較熱，球員更易上力，也可能是因炎熱而令球員末段腳軟，更多失球；反正投注客可備忘，用「大」來作過關保險注也不錯。</p><p>今屆幾支強調穩守的球隊，如希臘、瑞士及英格蘭，結果都開出入球「大」，這可能與球隊先失球後要搶攻，結果造成入球更多有關。因不少組別都3強鼎立，根本冇輸波空間，球隊一見落後便即時換入攻擊球員，如瑞士名帥希斯菲特在下半場換入美密迪及施費洛域，就靠這兩人入波；阿根廷一仗亦類同，換入希古恩及加高後改踢4-3-3，美斯不用回後即有士哥；喜歡玩走地入球大細的波友，大可在換入攻兵後才下注。始終世盃分組賽不容有失，球隊爭勝之心會比聯賽高很多。<br>周二巴西再次於A組登場，即第2輪比賽展開。巴西首仗贏克羅地亞有點拖泥帶水，加上侯克有傷（中）；反觀對手墨西哥防守不錯，首仗如非兩次被誤判越位，已可大勝一場。巴西今仗仍要讓到一球/球半，可能令人起戒心。其實看足智彩已開出的第2輪賽事盤口，如荷蘭鬥澳洲一仗，前者單W與巴西同是1.21倍，可是盤口已是球半/兩球，鬥有入波能力又硬淨的澳洲，絕難贏晒成個盤。經過首場熱身，又是32隊唯一一支主場出擊，今次捧巴西上盤最多輸一半，值博率肯定高於同要讓一球/球半、但未經證明的比利時；最緊要買早飛，以免轉盤。配腳可選同處F組的南韓，高麗兵剛仗友賽大敗不宜盡信，今於天氣更悶熱的內陸古亞巴市，面對難適應天氣的俄羅斯，受讓有權出冷。<br>文：仙道彬</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>