<html><header><meta charset="utf-8"><title>隔牆有耳：老中青聖心女齊爭普選 - 李八方</title></header><body><h1>隔牆有耳：<br>老中青聖心女齊爭普選 - 李八方</h1><p>前政務司長陳方安生噚日去咗銅鑼灣教協投票，負責統籌佔中義工隊、呼籲市民投票嘅公民黨陳淑莊（Tanya）都有現身，仲帶埋兩位佔中嘅女義工到教協，四位女將除咗都係支持真普選外，原來四人都係名校嘉諾撒聖心書院嘅出品，Sacred heartists（聖心學生）即時嚟張跨世代「老中青」合照。<br>陳太係1957年畢業、由幼稚園到中學都係讀聖心嘅Tanya就喺1990年畢業、兩位女生Crystal同Lamdis今年就讀中四。可見天主教爭取民主嘅力量不能睇小，陳日君樞機毅行七日爭普選感動人心，唔少天主教學校畢業生、學生亦都相當投入爭取真普選。</p><p>【我撐公投】網頁: <br> http://622popvote.appledaily.com  </p></body></html>