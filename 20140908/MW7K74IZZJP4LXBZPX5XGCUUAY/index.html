<html><header><meta charset="utf-8"><title>求驗客手記：占士性感過C朗？</title></header><body><h1>求驗客手記：<br>占士性感過C朗？</h1><p>呢期最紅嘅皇家馬德里球員可能係占士洛迪古斯（J.Rod），佢加盟冇耐已經得到西班牙傳媒嘅歡心，好似西班牙版《人物》雜誌就選咗佢做今年度最性感男士（圖）。《人物》仲訪問咗J.Rod身邊嘅女人，包括J.Rod老婆話：「老公係一位好有吸引力嘅男士，我最欣賞嘅係佢嘅性格。」J.Rod阿媽亦賣花讚花香，話囝囝最大嘅優點就係謙虛。至於另一位皇馬球星基斯坦奴朗拿度（C朗）都有新聞，又有英國傳媒話佢下季將會返曼聯，但我求大俠覺得可信度一般；因為C朗啱啱先出嚟澄清話同皇馬會長佩雷斯關係好好，佢係百分百支持會長嘅決定。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>