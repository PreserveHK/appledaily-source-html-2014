<html><header><meta charset="utf-8"><title>鮑起靜唔怕章子怡　單挑金獎影后 </title></header><body><h1>鮑起靜唔怕章子怡　單挑金獎影后 </h1><p>第33屆香港電影金像獎第一輪投票開始，章子怡再以電影《一代宗師》的宮二一角，報名挑戰今屆金像獎影后。章子怡去年已先後在金馬獎、華鼎獎、澳洲亞太電影展、亞太影展及內地華表獎稱后，一般認為章子怡在今屆金像獎依然「冇得輸」之下，不少女演員都以爭逐女配角為最終目標，不過曾經憑《天水圍的日與夜》奪得金像獎影后的鮑起靜，卻反其道而行以《殭屍》中令人怵目驚心的梅姨角色，單挑「冇得輸」的章子怡。</p><p>「拍戲唔係計數」</p><p>事實上以鮑姐《殭》片中的表現，改而競逐女配角一獎，得獎機會可謂十拿九穩。去年金馬獎頒獎禮中，李安就曾點名稱讚鮑姐的演技精湛，對於她未能入圍金馬感到可惜。今趟在4月舉行的金像獎中，鮑姐跟章子怡將可以正面交鋒。<br>鮑起靜昨日抱恙失聲，由導演老公方平代為接受訪問，他在電話中說：「如果佢報女配角就神經病，點解要為攞獎而報名，部部戲肯定演員都係拍得好，其實有份提名已係一個光榮，未必一定要攞獎，拍戲唔係計數，冇得計出嚟。」<br>方平表示鮑姐都欣賞章子怡，也知對方呼聲甚高，方平續說：「鮑姐覺得章子怡係勁敵，佢喺《一代宗師》做得好好，呢部又係大片，即使輸都心服口服。」</p><p>郭子健「復活」</p><p>此外，《西遊．降魔篇》在第一輪報名入圍最佳導演獎時，報名名單中只有周星馳的名字，另一位導演郭子健就「被消失」了。金像獎方面昨日終於發出聲明撥亂反正，補回郭子健的名字。<br>採訪：李森</p><p>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>