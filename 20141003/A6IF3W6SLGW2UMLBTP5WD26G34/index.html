<html><header><meta charset="utf-8"><title>四哥風騷嘆茶講唔停</title></header><body><h1>四哥風騷嘆茶講唔停</h1><p>【中環】謝霆鋒同王菲世紀復合，之前喺霆鋒嘅節目《12道鋒味》度因為擔心阿仔搞到老淚縱橫嘅四哥謝賢，呢排心情就超好，日前佢約咗一個男友人喺中環置地廣場嘅餐廳嘆茶，平時見到記者都燶口燶面兼封嘴嘅四哥，嗰日全程表現風騷，而且同朋友一路食一路傾，雞啄唔斷，兩個人食飯食咗一粒鐘，埋咗單都仲坐喺度傾到停唔到口，真係好開心喎！<br>採訪、攝影：潘冠恩</p></body></html>