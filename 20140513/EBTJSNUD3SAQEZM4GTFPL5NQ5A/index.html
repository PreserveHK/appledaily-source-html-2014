<html><header><meta charset="utf-8"><title>體壇拾趣：孫楊復出即爭3冠</title></header><body><h1>體壇拾趣：孫楊復出即爭3冠</h1><p>繼美國飛魚王費斯早前展開復出之路，被罰停賽5個月嘅中國游泳名將孫楊（圖），噚日都終於喺青島舉行緊嘅全國錦標賽暨仁川亞運選拔賽復出，喺200米自由泳預賽成績排第1，到咗夜晚嘅決賽就游出1分46秒04排第一，成功衞冕。孫楊之後亦都會以衞冕身份參加埋400米同主項1,500米自由泳，爭取成為3冠王。</p></body></html>