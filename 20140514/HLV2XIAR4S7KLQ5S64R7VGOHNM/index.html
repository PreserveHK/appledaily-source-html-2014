<html><header><meta charset="utf-8"><title>港女呻AA制被圍攻港男先係最陰功？</title></header><body><h1>港女呻AA制被圍攻<br>港男先係最陰功？</h1><p>香港女子經常被指過於精打細算，拍拖時經常要男友「津貼」所有費用，近日網上流傳有港女埋怨「原來拍拖食飯睇戲搭車都要AA」，恐怕男友為她買一包紙巾，都要向她討回1元，質問：「咁同朋友有咩分別？定您當同朋友算係拍拖？」該港女得到不少朋友力撐，但事件傳到網上，雖然有人支持，但更多網民是圍攻，認為她「過於現實」，而且把男方付錢視作理所當然，是「做壞手勢」。<br><br>該名「AA制港女」在社交網站facebook設有帳戶，個人資料相是一頭染啡長髮、化了妝及戴了「大眼仔」隱形眼鏡的女子。她強調自己並非「餐餐要食貴嘢」，認為男人不應計算得那麼清楚。其發言得到數十位朋友讚好支持，有朋友認為「男朋友幫女朋友俾（錢），睇到佢對你有幾喜愛......唔係錢嘅問題......除女嘅要求日日食大餐就另計啦」。但亦有朋友留言質疑她「拜金」，「拍拖要睇錢份上，拍嚟做乜，咁做拜金女」；另有意見則叫她站在男方多想一想。<br><br>其後一名相信是事主的男友現身fb，強調自己跟女朋友如何相處，毋須其他人發聲。<br><br>有關發言被截圖後貼到網絡討論區，惹起網民熱烈討論，不少男網民大呻吃過類似苦頭，指許多港女「奉召要男人埋單」，就算不是男友都當「收兵」（收觀音兵），要男方找數，「好老實，好多港女認為佢肯接受你嘅請客，係你嘅榮幸」，認為此類港女亦屬拜金，感情未必能長久。<br><br>不過，亦有網民指事件中的男友如果連搭車錢都AA制，甚至買紙巾都要跟女友計錢，該類男友不值得付託，應該即刻分手。另有網民則表示錢不是最重要，只要女方不是次次奉旨，肯作狀爭付錢，或者事後說聲多謝，相信男方感到舒服點。<br><br>說到底，男女相處除了金錢，態度亦是很重要，網民分享相處心得，表示跟女友很多時候是「你請我、我請你」，只要有愛，毋須計得太清楚。<br><br>網民點睇：<br>Vifa：好老實，如果同男仔出街，好大部分時間都係男仔俾，但我每次都會offer俾番，如果唔肯收，我都會好感激對方，從來無當過老馮。喂，人哋男仔啲錢都係好辛苦搵番嚟㗎，請得你，係鍚你，而唔係老馮喎。<br><br>我的天我的歌：佢根本亂勁UP，我就唔信有人會真係1蚊都同你拎返，我同人做朋友，男女都好 有時真係無十蚊廿蚊都唔要啦，條仔有錢就話姐，無錢你得閒AA下有咩所謂？又唔係叫你請 。<br><br>掉包梨：香港地係女尊男卑，狗公橫行。係呢個世紀都唔會有改變。除非你接受到豬扒。講完。<br><br>木盒仔：睇你有冇能力食住佢，我老婆當年拍拖時好聽我話。<br><br>72%朱古力：其實呢啲問題無咩好討論，時間會懲罰條女，過多幾年當佢見到啲frd結晒婚，自己仲係單身，但已經人老豬黃。</p></body></html>