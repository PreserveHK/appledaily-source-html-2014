<html><header><meta charset="utf-8"><title>求驗客手記：韋拿世盃後唔做「牛」</title></header><body><h1>求驗客手記：韋拿世盃後唔做「牛」</h1><p>英格蘭如果贏到今屆世盃，每個球員有35萬鎊（約455萬港元），但呢條數比起西班牙簡直小巫見大巫，事關狂牛兵團嘅冠軍獎金，係每人58.5萬鎊，比英足總開出嘅獎金多成23萬鎊有多。另外，狂牛兵團「入波王」韋拿（圖）日前宣佈，會喺巴西世盃決賽周後退出國家隊。講真，佢都成32歲，而且亦落實轉投到下季加入美職嘅紐約城FC，將來入選嘅機會亦會降低，佢選擇急流勇退，都係非常明智嘅決定；下季美職有排都未開鑼，韋拿就先被借去澳職墨爾本城（由墨爾本雄心改名），踢兩個月先正式歸隊。</p><p>【壹錘定音】星期一至五，早上8點開咪！<br> http://hk.apple.nextmedia.com/livestream/channel/lishow <br> <br>立即更新Android《蘋果動新聞》app<br> https://bitly.com/appledailyandroidapp  </p></body></html>