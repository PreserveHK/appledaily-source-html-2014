<html><header><meta charset="utf-8"><title>馮仁昭四圍超：GiGi飛釘誘古仔 - 馮仁昭</title></header><body><h1>馮仁昭四圍超：GiGi飛釘誘古仔 - 馮仁昭</h1><p>彭浩翔導演嘅新戲《香港仔》噚日又有另一條電影宣傳片擺上網，今次梁詠琪（GiGi）嘅噴血度更有過之而無不及。有一幕講佢着住件內衣問老公古天樂「我係咪肥咗呀？」相信冇網民會聽到佢講乜，因為焦點已集中喺佢胸前嘅飛釘度。</p><p>繼上次GiGi巨乳上水照嘅震撼，今次直情成個W型胸向住個鏡頭游去，足足有4秒嘅慢動作蛙式戲份。睇落點都有36D，不過Gigi透過電影公司話唔會評論真假：「其實真真假假正好體驗電影係夢工場，至於有幾大，觀眾可以入場目測。」據知GiGi喺戲中嘅胸，製作過程同君如喺《金雞sss》裏面嘅巨胸製作過程相若。撰文：馮仁昭</p></body></html>