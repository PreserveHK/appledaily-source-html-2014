<html><header><meta charset="utf-8"><title>寶珠姐煲粥吐苦水</title></header><body><h1>寶珠姐煲粥吐苦水</h1><p>【銅鑼灣】陳寶珠同梅雪詩（阿嗲）上個月喺尖沙嘴演完任白粵劇戲寶《再世紅梅記》，下個月先再喺灣仔演藝學院公演。寶珠姐趁住呢段休息時間，前日兩點幾，就約咗兩位女性友人去銅鑼灣利園間Agnès b.餐廳嘆茶。女殺手打扮嘅寶珠姐幫朋友買茶同餅仲畀埋錢，坐低寶珠姐眉頭緊皺開始不停講，好似有好多苦水要吐，嘆茶、講電話同傾偈一心三用。<br>採訪、攝影：徐錦池、楊浩賢</p></body></html>