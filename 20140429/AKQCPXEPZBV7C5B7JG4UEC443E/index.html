<html><header><meta charset="utf-8"><title>隔牆有耳：袁彌明　林雨陽　宣佈結婚 - 李八方</title></header><body><h1>隔牆有耳：<br>袁彌明　林雨陽　宣佈結婚 - 李八方</h1><p>佔中大約在秋季，但係佔中過後，民主派圈子將會有一件喜事。係乜嘢喜事呢？<br>各位宅男，請做好心理準備，聽聽以下消息：人民力量主席袁彌明噚晚宣佈，佢將會喺今年冬季，同男友林雨陽註冊結婚（圖）。人力女神係咁講嘅：「今天，我們倆，林雨陽和袁彌明幸福地宣佈，我們將於今年冬季註冊結婚。」<br>八方即時恭喜Erica，問佢有乜嘢要同宅男粉絲講？佢話：「肯佔中的男人最迷人」，佢哋將會喺American Club擺酒，親戚朋友會擺一場，而人力嘅戰友，同政界嘅朋友，會擺另一場咁話喎。<br>咁其實林雨陽係點贏得美人歸？原來係喺日本雪山，滑雪中途求婚，認真浪漫呀！</p></body></html>