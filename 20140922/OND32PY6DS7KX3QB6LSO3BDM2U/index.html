<html><header><meta charset="utf-8"><title>馮仁昭四圍超：夏蕙BB：我是媚忍魚 - 馮仁昭</title></header><body><h1>馮仁昭四圍超：<br>夏蕙BB：我是媚忍魚 - 馮仁昭</h1><p>【夏日終結者】秋天話咁快就殺到，趁住仲有燦爛陽光，當然要捉緊夏日嘅尾巴。現年82歲嘅黃夏蕙都話要爭取時間吸睛，懶理季尾，佢日前仲特登北上深圳羅湖城買咗件七彩泳裝，襯埋洋妞金色假髮，夏蕙BB最索似乎係一對幼腳，望落去唔輸蝕畀班𡃁模。</p><p>半鹹淡普通話
</p><p>年紀唔輕嘅夏蕙BB，學咗參加周星馳電影《美人魚》海選狂Rap嘅「寸嘴Barbie」夏尉喻，夏蕙BB邊揈邊用普通話口噏噏：「我不是夏尉喻，我是夏蕙姨，hey、hey、hey、hey，煎（今）天，我是一條媚忍（美人）魚，我哎（愛）夏天，但夏天快走，我真的捨不得，捨不得。」<br>夏蕙BB大讚夏天好可愛：「係熱啲啫。」覺得身上水着look值幾多分？夏蕙BB話：「我唔敢畀分，幾十年冇着過游水衫，後生18、28、38同48歲都敢着，今年我82歲，自己知自己事，有需要先着。我好辛苦先買到呢套游水衫，好難揀到啱身材，啱上又唔啱下，呢套喺羅湖城買，唔使50蚊。」<br>撰文：馮仁昭</p><p>【動LIVE】萬人罷課　蘋果全程直播:<br>和平佔中:  http://occupycentral.appledaily.com <br>YouTube:  http://bit.ly/occupycentral </p></body></html>