<html><header><meta charset="utf-8"><title>【壹週刊】韓國京畿道　相機café最啱龍友</title></header><body><h1>【壹週刊】韓國京畿道　相機café最啱龍友</h1><p>【壹週刊】韓風吹襲，人人放假都話要去韓國，今年4月就有破晒紀錄5萬5千人去韓國旅遊，可想而知喺首爾聽到廣東話嘅機會有幾高！喺首爾玩到熟晒路，不如去下近郊京畿道！<br><br>楊平郡係京畿道入面最大嘅郡，位於首爾市東面，搭地鐵一個多小時就到。喺楊平中元山附近，<br><br>上年7月出現一部巨大相機，無耐仲登上法國攝影網站。呢間Dreamy Café，外型係依照古董相機而起，店主朴先生兩夫妻用咗上六年時間籌備，兩人原本係住首爾，為咗想追尋自己嘅夢想，決定放棄大城市生活，到鄉郊生活。<br><br>太太想開café，先生鍾意攝影，兩種元素就係呢間Café嘅概念。Café樓高兩層，一樓放滿朴先生的相機珍藏，朴先生兩夫妻希望呢間Café，激勵城市人唔好放棄夢想。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>