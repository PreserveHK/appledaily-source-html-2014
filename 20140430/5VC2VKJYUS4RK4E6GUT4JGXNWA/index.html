<html><header><meta charset="utf-8"><title>「袁木好誠實，李鵬係偉大領袖」 - 曾志豪</title></header><body><h1>「袁木好誠實，李鵬係偉大領袖」 - 曾志豪</h1><p>最近看了兩齣電影，無限感慨。<br>第一，是王晶的《賭城風雲》。這簡直是港人如何迎接合拍片的最佳示範。先是戲名，香港版叫《賭城風雲》，大陸版卻是《澳門風雲》，因為大陸不能講「賭」。所以，為了合拍，我們熟悉的賭神周潤發突然變成劉謙的同行，魔術手！<br>第二，晶哥呢齣戲，完全係向自己過往賭片致敬，昔日《整蠱專家》有「謊言豆沙包」，今日晶哥有「招供藥水」。<br>But，當年周星馳食咗「謊言豆沙包」，講了以下對白：「袁木好誠實，李鵬係我地最偉大嘅領袖」，而今日的「招供藥水」只換來這種爛gag：「王晶唔駛減肥，我支持王晶拍戲到90歲」。<br>《整蠱專家》是1991年的電影，89年64屠城事件剛過，香港電影在無厘頭搞笑之餘，不忘國事，勇敢諷刺。今天，2014，同一個王晶，已經不敢再開這種政治玩笑。但香港電影，或者香港人最大的特色，便是對政治的無所顧忌，回歸前的電影，又玩中國政府，又玩英女皇事頭婆，這是香港人在政治上的玩世。今天，我們失去了這種瀟灑。<br>與之相反的，便是本土電影，高度政治掛帥，力撐香港。最明顯是《豪情3D》，無端端都要講一句「香港人無論幾時都要硬」，又或者口號式大叫「我無大陸市場咪一樣餓我唔死」，而據說這些對白是得到很多掌聲。<br>問題是，戲中的杜汶澤的確沒有食大陸飯，但他一樣不能在香港搵食，而要遠走日本拍AV。是否香港人認為，即使香港搵唔到食，都唔要返北京搵食，去東京搵食就可以？<br>或許，寧願在東京打真軍低俗，也不要在北京用魔術來遮掩吧？</p></body></html>