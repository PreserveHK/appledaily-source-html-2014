<html><header><meta charset="utf-8"><title>基層童學魔術分享愛</title></header><body><h1>基層童學魔術分享愛</h1><p>【夢想成真專戶】<br>一個氣球，一個魔術，都可以將歡樂傳遍社群，樂己樂人！基督教家庭服務中心活力家庭坊（綜合家庭服務）舉辦「Funny Magic Play小豆丁」，讓一眾基層小孩子初嘗魔術和「扭波波」的樂趣，並進行表演，將快樂帶給有需要人士，小豆丁們高呼：「Let’s play magic！」<br>記者：陳潔儀</p><p>裝扮成小丑的卓羚（50歲），一舉手一投足都可令在場孩子歡呼喝采，她稱，會因應對象教授不同的魔術，「例如教老人家玩結繩魔術，可以幫助佢哋鍛煉手部同腦部；又會教更生人士變錢，畀啲鼓勵佢哋，令佢哋對人生有目標；教小朋友就要生動同簡單嘅魔術，仲有用嘅材料都係紙杯同氣球，希望令大眾明白其實簡單嘅工具都可以製造開心嘅魔法」，她是次教活動的參加者自製「魔法星花盆」，創意滿分。</p><p>「第一次自己扭波好開心」</p><p>7歲半的詩韻今天帶同6歲的弟弟承寯齊齊參與魔術第一課，與11名小朋友圍成半圓，認真練習，學習過程中「爆波」的情況不斷出現，但小妮子面上仍掛着燦爛的笑容，愉快地說：「好好玩！今次係第一次扭波波，但有信心可以練習好，遲啲出去表演。」學完魔術，一眾參加者更可參加大食會，品嚐機構準備的各款美食，詩韻高呼：「雞翼好好味呀！」<br>「以前喺嘉年華會試過拎小丑扭嘅波波，但自己扭係第一次，好開心！」11歲的冠賢興奮地說。他嘆道，父母每天都工作忙碌，聖誕和特別節日未必會大事慶祝，但試過到尖沙嘴看聖誕燈飾，他又笑言：「原來（扭波波）都幾難，成日都好驚佢會突然間爆。今次學識咗返到屋企會教細佬，同佢一齊玩」。<br>活動獲蘋果日報慈善基金撥款約5,000元資助推行。活動統籌社工郭姑娘指，上月開始安排來自觀塘區的基層兒童學習魔術，稍後更會為他們化上「小丑妝」，身體力行將快樂送予他人，「以往都會畀佢哋唱吓歌，送吓禮物，魔術一直比較少接觸，遲啲學識咗希望可以安排到佢哋去老人中心同大型屋邨表演，將歡樂帶畀人」。<br>「夢想成真專戶」捐款編號：S0012<br>網上捐款： http://charity.appledaily.com.hk/donate </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>有料放？想收料？入嚟【蘋果互動】啦！<br>【蘋果互動】是蘋果日報與讀者緊密互動、放料及收料的聚腳地。<br> http://fb.com/AppleDailyExchange </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=S0012">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=S0012">捐款記錄</a></div></p></body></html>