<html><header><meta charset="utf-8"><title>蘋馬圈參加者：「我16歲用10蚊贏13萬孖T」</title></header><body><h1>蘋馬圈參加者：<br>「我16歲用10蚊贏13萬孖T」</h1><p>蘋馬圈首次舉行活動，子健、王登平、張美德及馬華力，加埋19位希望成為馬評家嘅參加者，一齊嚟互動交流。<br>平哥及子健講咗唔少賽馬心得，而梁嘉俊都有嚟玩，不過唔好搞錯，唔係騎師梁家俊，而係近年以網名「大胃韋拿」喺facebook設立群組講馬嘅梁嘉俊。<br>呢班參加者真係卧虎藏龍㗎，其中有位林嘉韋話自己以往讀Band 1學校，但無心向學掛住賭馬，當年16歲就已經以10元中過孖T派13萬，唔知佢家陣身家有幾多，抑或早已輸凸呢？<br>至於今次活動嘅勝出者就揀咗兩位，一個係幾靚仔吓嘅潘寧峰，佢做過網上賽馬節目主持，講嘢幾有紋有路；而另一位係好後生25歲嘅張凌良，以往參加過馬會超新星大賽入選最後三強，高大威猛靚仔就冇佢份嘞，但講馬就係佢嘅強項喎！</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>