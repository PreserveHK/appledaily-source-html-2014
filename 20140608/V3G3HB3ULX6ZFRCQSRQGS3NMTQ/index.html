<html><header><meta charset="utf-8"><title>老樓周記：計劃自己的置業藍圖 - 劉兆昌</title></header><body><h1>老樓周記：計劃自己的置業藍圖 - 劉兆昌</h1><p>樓價跌唔落，又惹起班無殼者不滿，指摘政府無能為力，益晒一班發展商。試想老樓及同年代出身的同學，也曾為第一層樓捱世界，替發展商打工，只想有個安居之後，為自己理想打拼。80年代出身的大學生，那時亦有一個共同目標──中環返工，南區置業。這目標也需要過程，不可一步登天。找到了第一桶金，自然想住好點食好點，引發四仔主義盛行（車仔、樓仔、老婆仔和仔仔）。</p><p>上車盤樓價越來越貴</p><p>老樓有位舊同事，入行兩年便當業主，且在兩年內不斷玩槓桿原理滾大，經過四次買賣後便擁有層價值400多萬元物業，除本身懂得運用資金外，還正值樓市火熱，未夠30歲便擁有「四仔」，後生可畏。<br>但現時上車盤樓價遠離小市民負擔能力，金管局大班陳德霖都話600萬元或以下先叫做上車盤，上車門檻提高許多，所以無論在那年代上車一樣都要有追夢的決心。做人要按部就班，先要打好基礎，當財政上具相當能力後，實有機會做業主。最緊要有目標，向着目標奮鬥，終有一日願望達成。投資也要懂得收放自如，機會是留給有準備的人，如閣下諗住買樓便先要好好計劃未來，臨渴掘井到頭來還是與理想更遠。</p><p>劉兆昌<br>資深地產傳媒人<br> http://www.HKLau.com </p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>