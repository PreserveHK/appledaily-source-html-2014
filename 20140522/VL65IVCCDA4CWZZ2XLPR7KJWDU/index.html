<html><header><meta charset="utf-8"><title>話當年：比路美坎坷「冇眼睇」</title></header><body><h1>話當年：比路美坎坷「冇眼睇」</h1><p>前巴西球王「細哨」朗拿甸奴玩「冇眼睇傳波」blind pass或no look pass，玩得出神入化，但據說創出冇眼睇傳波的並非細哨，而是阿爾及利亞名宿比路美。</p><p>創no look pass 無緣大球會
</p><p>現年55歲的比路美，被視為阿爾及利亞甚至非洲歷來最佳球員，司職進攻中場的他不單腳法秀麗，閱讀球賽能力亦高，最擅長在不用看隊友之下就能準確地把皮球傳送；比路美不單能為隊友鋪橋搭路，親自射門亦常有斬獲，並是阿爾及利亞80年代全盛時的支柱，歷來獲得147頂國家隊「喼帽」（僅101次獲國際足協承認），是代表阿國上陣次數最多的球員。阿爾及利亞在82年首次亮相世盃決賽周，首戰即爆冷以2:1擊敗西德時，替阿國射入奠勝一球的就是比路美。<br>不過，比路美的球會生涯並不算如意，他從沒到過歐洲搵食，因為在82年世界盃前，巴塞隆拿本來欲羅致他，卻因他當時不夠27歲不能出國而告吹；到85年他本有機會轉投祖雲達斯，卻因在一次比賽中斷腳而「臨門撻Q」。</p></body></html>