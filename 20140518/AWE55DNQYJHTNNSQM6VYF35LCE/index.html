<html><header><meta charset="utf-8"><title>關仁隱事：得罪公司老闆「小書」姦情被偷拍 - 關仁</title></header><body><h1>關仁隱事：得罪公司老闆<br>「小書」姦情被偷拍 - 關仁</h1><p>內地男星「小書」有老婆仔女仲要咁風流，同另一位女星搞埋一齊，佢老婆雖然嬲爆，但為顧全大局都要忍辱負重撐小書。關仁喺北京聽咗知情者講，話小書因為得罪咗某影視公司老闆，呢位老闆知佢同內地一位姐仔搞埋一齊，所以俾咗100萬某狗仔頭，叫佢哋去偷影小書姦情，然後賣畀傳媒，等佢身敗名裂。狗仔賣相俾傳媒又得到100萬，結果一輯偷情相，賺咗200萬，真係太好搵啦！</p><p>肥球暗交坦蕩
</p><p>呢班狗仔最近又盯中「肥球」同「坦蕩」呢一對，肥球又係有老婆仔女，仲有一個好固定嘅小三，但佢同坦蕩拍完一部戲後，兩個人打得火熱，早排女方曾經放煙幕同一位廣告佬拍拖，但實際佢係同肥球暗交咗成年啦！<br>撰文：關仁</p></body></html>