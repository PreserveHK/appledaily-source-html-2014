<html><header><meta charset="utf-8"><title>WiFi不設防　如私隱大解放</title></header><body><h1>WiFi不設防　如私隱大解放</h1><p>【本報訊】對於有IP Cam用戶的手機看到他人家中畫面，香港資訊科技商會會長方保僑指出，一般巿面上出售的IP Cam，其編號跟家中IP地址會同時上載，並儲存於攝錄機的總伺服器；若使用者沒有設定密碼，而伺服器系統突然出錯，亦很有可能看到其他攝錄機的影像。<br>方保僑說：「系統有問題，機身編號可能會跳咗去第二支Cam，如果雙方都冇用密碼，就有可能睇到人哋支Cam（攝錄機影像）」。</p><p>路由器不宜長開</p><p>不安裝網絡攝錄機，卻不代表百分百安全。因為部份市民沒有為WiFi路由器設定密碼，等於私隱大解放，「如果黑客進入你嘅WiFi網絡，其實你屋企好多嘢都睇到，電腦、手機、鏡頭，所有嘢都有辦法存取。你屋企嘅私人網絡，其實赤裸裸俾人睇緊」。方強調，貪方便24小時開啟路由器，乃大錯特錯，「畀咗好多時間人哋撞你個密碼，今日撞唔到，聽日都可以繼續」。<br>他提醒，用家須定期為路由器、網絡攝錄機等更改密碼，「密碼要盡量複雜，唔好貪易記」。外出時亦要關閉WiFi，所有鏡頭不要放在睡房等私隱度高的地方，不使用時應將鏡頭封閉。</p></body></html>