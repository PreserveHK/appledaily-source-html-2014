<html><header><meta charset="utf-8"><title>佔中傾呢啲： 6.13衝突是誰在預演佔中?　 和平抗爭挑戰強權暴力</title></header><body><h1>佔中傾呢啲：<br> 6.13衝突是誰在預演佔中?　 <br>和平抗爭挑戰強權暴力</h1><p>6.13反新界東北發展衝突過後，政府鬼祟放風，化身「消息人士」點名批評六個反東北發展團體恐會騎劫佔中。衝擊過後，反東北發展推手與戴耀廷討論非暴力抗爭。戴耀廷堅持，抗爭越和平，越能挑釁出強權的暴力，爭取到最大的同情；粉嶺北農村及居民聯席的卓佳佳、青年重奪未來的吳嘉茜反擊「消息人士」指，當晚預演佔中的，其實是慌亂、手震的警察。<br>記者：雷子樂</p><p>戴：和平佔中發起人戴耀廷<br>卓：粉嶺北農村及居民聯席成員卓佳佳<br>吳：青年重奪未來成員吳嘉茜　<br>記：《蘋果》記者</p><p>東北衝擊過後，政府消息人士向無綫、商台等傳媒放風，點名指土地正義聯盟、學聯、左翼21、青年重奪未來等六個團體挑戰法治、預料他們會騎劫佔中。前律政司司長梁愛詩也伺機指佔中會「和平開始、暴力收場」。<br><br>記：如何看政府指反東北發展團體會騎劫佔中？<br>戴：當日我不在現場，有在場朋友告訴我，實際去衝擊的人，大部份不是被捕的一群，「可能係衝完後走咗去，留低示威嘅人，好和平手拉手，最後反而被捕」。若情況是這樣，我就不太擔心。佔中的主體若能保持和平，小部份人在外圍衝擊，影響不到主體。<br>「你要暴力抗爭咪暴力抗爭囉，冇人阻你㗎，你咪去第個位之嘛，咁呢邊就係和平抗爭場，嗰邊就係暴力抗爭場」。「抗爭行動，去到尾係爭取社會同情。一定要問，社會同情係乜嘢。你一定要判斷，你所處嘅社會、社群係點睇暴力、非暴力」。<br>記：抗爭手法真的可以分區規劃？<br>卓：我尊重戴教授的說話，但部份我也頗不同意。我同意運動要爭取市民同情。不過，在東北議題上，因政府政策暴力、吳亮星主持會議不公，制度暴力，令我們在那一刻覺得有需要向政府施壓。大會事前沒故意說明會如何做，當參加者來到，看見議會不公義，覺得要用身體抵擋強權。公民社會，就是大家都有權利表達自己，但又會在這基礎上互相尊重。<br>戴：我完全認同制度暴力更加強烈，暴力程度相對於衝擊一扇門更大。這問題上，社會關注度不高，可能有些團體想要用某些方式，才能達到目的。可能目的只是想過不到撥款，還是有些再長遠的目標，例如令更多人明白事件？在現場才溝通是很困難的，「你知我搞商討日㗎啦，做個商討會議啦，傾一傾當天目的係乜，用乜方法最有效，邊啲人用邊種方法，咪守住去做」。<br>吳：佔中是爭取選舉制度，東北是關於整個發展規劃模式，更為複雜。東北發展，政府「無啦啦」推上馬，撥款、過城規會，都需要非常即時、機動的處理。我認同要溝通，但這種溝通，用佔中模式商討日，可能非常困難。我們在6.13時，做了許多即場溝通，不一定永遠只跟一個共識，「可以有好多個共識、好多個多元，咁先至係真正嘅群眾運動」。<br>卓：政府說東北是佔中預演，「坦白講，我覺得係警察自由預演囉」。佔中跟東北很不同，大會事前已說明用哪個方式抗爭，就不要攪局，「好似人哋結婚，你冇理由去搞亂人哋個party」。有些人會覺得（社運）不應有「大會」。我會明白一部份人為何對大會很抗拒，覺得你壟斷了議題。這種憤怒，是建基於多年來運動的失敗，「佢哋唔係壞人，但會鬧你和理非非、鬧你係左膠」。<br>吳：為何我們會說是警察預演佔中？當日出動的警察，是我參與社運數年來，從未見過的龐大。現場嗅到胡椒噴霧的氣味，比以往濃烈，有些似胡錦濤訪港那味道。當晚激烈衝突後，300人手牽手坐下，警察不斷在拖時間、不斷「交更」、不斷跑來跑去，警長不斷發號施令，「基本上，佢根本係拎咗當日嘅場合嚟做練習」。<br>記：戴耀廷，你會否認同可用適當衝擊去回應「制度暴力」？<br>戴：要看處境，若制度暴力到了壓制個人自由的地步，例如南非的種族隔離，制度暴力很大，可合乎比例用某程度的暴力。東北、佔中制度暴力的源頭，是非由普選產生的特首，為了「攞政績」，盲搶地，幫自己連任。這種制度暴力已存在，但行動本身是否合乎比例？香港社會會有何反應？某些社會，可能保守到覺得你坐下也不對。「抗爭行動，永遠都唔係主流社會已認同咗你。如果認同咗，你就唔使抗爭啦。個主流社會係唔認同你，但點樣令佢向你行近一步，等你以後推動訴求時得到更多支持？呢個涉及好多判斷」。</p><p>立法會外6.13新界東北衝突，警察出動胡椒噴霧鎮壓，有示威者指被帶上警車後，遭反黑組毆打。<br><br>記：警察在東北衝突的鎮壓，對佔中有何啟示？<br>戴：警察當晚是在演習，「我講個笑，其實我哋使唔使同警察聯合演習呢？」<br>卓：「我覺得係需要㗎，因為警察好唔ready啦，我覺得佢哋超級緊張吖，抬人嘅方法係不可接受。（溫柔地）我唔係寸呀，真係覺得佢哋未準備好」。<br>吳：當日觀察，前線警員都手心冒汗、手震，他們當示威者是黑社會，所以才出動反黑組、在警車內毆打，「𠵱家佢哋訓練緊一種新模式去應付示威者。所以緊張到拎住個盾牌都喺度震緊」。<br>戴：有人提出找獨立觀察員到場，媒體雖有採訪，但背後有老闆，拍了也許不播。如有獨立觀察員，警察也會好小心，「媒體可能淨係驚《蘋果》㗎，TVB喺度都唔使驚啦，你影咗都唔會播」。<br>記：由03年7.1高呼還政於民計起，普選最少被拖延了十年，是否仍要堅持和平抗爭？<br>戴：暫未需採取更進一步，因未試非暴力行動。東北若不只是數百人，如有反國教的人數，「佢唔敢郁你」。非暴力抗爭要贏得社會同情，在於如何帶出落差，「佢暴力程度越高，你越和平，落差一大，社會認同就會增加」。我很明白村民、參與者的沮喪、憤怒，不去宣洩，「好難頂」。但如抽離些想，一用暴力、衝擊，大家的落差就會縮小，會難取得公眾同情。「其實公民抗命係挑釁性㗎，我係挑釁你暴力出嚟，如果我好和平但係令到你扑我個頭，咁就會贏」。如果你規模大，搬不到你走，他惟有用催淚彈，落差就會大。反國教成功，因人數夠，10,000人、100,000人在政總外，政府已腳軟。<br>記：政改表決一刻，可有預算到會有人衝入立會阻止表決？<br>戴：我們非用衝擊方式，是用癱瘓方式，影響交通，我估計真正造成癱瘓的，不是佔中人士，而是警察，「如果我霸咗一條路，咁我諗另外兩條路就排滿警車，封鎖整個中環係啲警員，連港鐵都可能封埋，驚你啲人再上嚟」。<br>卓：大家知道公民抗命是有風險，我們願承擔司法後果，但不願面對警察暴力，「佢如果拘捕人，講清楚咁我咪跟你走囉，你唔需要左勾拳、右勾拳，哎，箍頸，冇必要」，在警車內打人，是用酷刑。<br>戴：警察如使用超出程度的武力，也是違法。這涉及警察文化的問題。將示威者當黑社會，上一任警務處處長，不會有這些事情。現任警務處處長，有份導致社會矛盾激化。警察是應該輔助公民行使公民權利，「但佢冇去做呢樣嘢，反而去壓制你嘅公民權力，好多人（示威者）都熟口熟臉，邊係黑社會，點解要咁睇參與抗爭嘅人？當新界出嚟嘅都係黑社會，可能睇得《竊聽風雲》多吖」。<br><br>非暴力抗爭，有多種方法，不單止絕食、苦行、佔領地方。Gene Sharp的《From Dictatorship to Democracy》，記錄了如奚落官員、閃電罷工、抵制政府支持的機構、全面行政不合作、浪費對方辦公人員的時間等198種方法。<br><br>記：今次某些泛民議員也出來譴責暴力，究竟那一代人「和理非非」的心態是怎樣形成？<br>戴：香港過去的情況，也未惡劣得似現在。或許我也是這種思維，未感受這種憤怒、沮喪，所以抽離地看，覺得任何暴力也不接受。其實用和平方式，例如苦行，也是宣洩，「只係將暴力番返去自己度」。陳日君樞機其實是施予暴力於自己身上，「佢毅行，佢82歲，咁嘅天氣下，佢施予暴力喺自己身上追求公義」，這方式或引起另一些和應。<br>卓：當年反高鐵苦行很成功，但苦行多幾次，可能已未必是最好方法。我們需要多些智慧及創意才能對抗這政權。<br>記：有何創意方法？<br>戴：Gene Sharp的《From Dictatorship to Democracy》有198種非暴力抗爭方法。抗爭是想先得到注意，由注意變同情，同情變認同，是一個過程，或許頭幾次無人知，「有少少爆嘅，令人知道，之後要改變策略，令人認同」。<br>記：社運人如何看佔中？<br>吳：我有去商討日一二三，有份主辦700人的商討日二，覺得非常消耗。但見到香港首次聚到中間派民意的運動，運動未完，現很難評價。現在中共暴力越明顯，當敵人注意我們，代表我們的運動有一定效果，因他們開始害怕。</p><p>後記</p><p>政改方案、佔中進度，不是社運人卓佳佳最關注的議題。她認為，普選非靈丹妙藥，全面普選的議會，也可能會選出通過新界東北發展撥款的議員。誠然，政治架構建設需要，但香港人的意識形態，也需要進步，「想大家將中環價值、發展主義放低少少」。若香港人只着眼於代議政制怎樣產生，沒對自己生活模式作出反省，最後也恐怕只會由少數人的暴力，變成多數暴力。</p></body></html>