<html><header><meta charset="utf-8"><title>隔牆有耳：1,600熊貓快閃大馬地標 - 李八方</title></header><body><h1>隔牆有耳：<br>1,600熊貓快閃大馬地標 - 李八方</h1><p>曾經喺香港掀起追熊熱嘅「1,600熊貓」離開後靜咗一輪，但呢幾日就再見到佢哋身影，原來跑咗去馬來西亞，而且仲由一班香港義工陪同，一齊去當地分享環保訊息，仲會由即日起至明年1月25日快閃當地15個地標，包括獨立廣場及全球最古老的熱帶雨林︱︱大漢山國家公園。</p><p>呢班義工曾經參與照顧1,600熊貓，之後自發成立「1600熊貓遊義工隊」，已去過香港社區、小學及幼稚園教學生製作紙糊熊貓；未來一年仲會走訪約120間學校。今次就隨團衝出馬來西亞。<br>「1600熊貓遊香港．創意Ｘ保育」巡迴展今年6月由藝術家Paulo Grangeon聯同策展單位AllRightsReserved喺香港合辦。活動後大會託港大民意研究計劃訪問515名港人，超過八成贊成香港多舉辦同類型展覽以推廣保育及可持續發展訊息。</p></body></html>