<html><header><meta charset="utf-8"><title>【慌張西望】港視台慶10周年狂想</title></header><body><h1>【慌張西望】港視台慶10周年狂想</h1><p>（好開心呀，今日爹哋媽咪帶我去將軍澳玩，有得見班靚靚哥哥姐姐，Uncle Wong仲送咗部iPad Nano畀我，Yeah，聽日可以帶返學校威威） <br><br>「英仔，仲掛住玩？夠鐘出場咯噃，記唔記得台詞呀？」「老公放心啦，仲緊張過個仔！」「我擔心佢亂講吖嘛。」「唔緊要啦，呢 度唔怕。」 <br><br>（化妝姐姐幫我喺面上畫幾筆，服裝哥哥就幫我着上小禮服。嘻嘻，梗係爹哋唔抵得我靚仔過佢咁多，嬲嬲豬！喂唔講住，輪到 我） <br><br>芷晴：跟住落嚟嘅嘉賓犀利囉！<br>吹波波：我知，佢同你一樣，都係星二代吖嘛！<br>芷晴：祖藍話囝囝會上台表演吹水。<br>吹波波：究竟係吹水吖，定係吹口水波，定係祖藍吹水呢？我好亂。<br>芷晴：吹夠未呀，呢度又唔係你舊公司！請用熱烈掌聲歡迎王維英小DiDi！<br><br>（吹哥哥口水仲多過爹哋。搞錯，要人喺後台企成分鐘，有啲想尿尿添）<br><br>（吹哥哥突然衝上台，好似想搶咪，媽呀，好驚驚。好彩，芷晴姐姐及時制止。）「呢個就係一男子！冇佢喺度搞屎棍，HKTV就唔會壯大 ，亦唔會有咁多人支持。大家依家應該知點解我唔叫維穩、維園、圍蘋定唯唯，而係維英啦！」（我都話我叻叻，睇吓觀眾啲反應！ 咦咦咦，輪到爹哋攞尾彩） <br><br>祖藍：衰仔，吖你唔講嗰句都講埋喎！ 嘻嘻嘻，我喺呢度先恭祝HKTV Happy Birthday先！ 因為冇HKTV，我同老婆都冇今日！ 而為咗答謝HKTV當年肯收留我哋兩公婆，我決定喺10周年台慶呢個重大日子，再畀多個驚喜大家！ 」（爹哋推着大肚如籮嘅媽咪上台） <br>祖藍：醫生，手術刀準備好未？Camera man，唔該鏡頭pan落個肚度……<br><br>完<br><br>撰文：杜秋棠＠抽水站<br> https://www.fb.com/freakingwestlook </p><p>港視開台Timeline：<br> http://bit.ly/1xPjXK3 <br>（建議以平板或桌上電腦瀏覽）</p></body></html>