<html><header><meta charset="utf-8"><title>袁嘉敏終極全裸上陣肉搏《鴨王》何浩文</title></header><body><h1>袁嘉敏終極全裸上陣<br>肉搏《鴨王》何浩文</h1><p>喺電影《3D豪情》憑一副誘人figure成為「另類女神」嘅袁嘉敏，之前曾揚言謂全裸冇底線，總之就睇片酬啦。袁嘉敏又真係冇走數喎！<br><br>王晶昨日到銅鑼灣出席一間食肆剪綵，透露將開拍新片《鴨王》，男女主角分別係袁嘉敏同何浩文。王晶話:「袁嘉敏有佢嘅優勢，之前拍《賭城風雲》，今次叫佢脫，全裸上陣。」至於何浩文今次都係擔正，晶哥話依家影圈中後生嘅男角起碼都成卅歲，如果永遠唔俾機會班新人做主角，就永遠出唔到頭。<br><br>王晶話何浩文今次都會全裸上陣，嘩，咁咪好似徐錦江咁？接棒做啫神：「接金棒呀！講笑啫！希望佢做另一個任達華。」談到有報道指發哥等人不忿無綫孤寒，故出手派錢，王晶就謂：「抽獎啫，發哥話抽獎，咁咪抽，夾埋差唔多十萬。」</p></body></html>