<html><header><meta charset="utf-8"><title>體壇拾趣：東方外援入晒樽都輸</title></header><body><h1>體壇拾趣：東方外援入晒樽都輸</h1><p>東方同南華嘅足球對決絕對係經典，籃壇史上首次東南大戰，噚晚喺南華會上演。呢場友賽吸引咗近百球迷到場，睇東方一對前NBA D-League球員Bryant Austin同Reggie Johnson。呢對超班外援都好畀面咁3度入樽，但球隊就抵擋唔住默契一流嘅南華，以79:107輸波。不過，南華主將羅意庭賽後對東方讚不絕口，話兩大外援技術一流。 </p></body></html>