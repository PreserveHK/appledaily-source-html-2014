<html><header><meta charset="utf-8"><title>趣趣地：拖肥糖迷塞翁失馬</title></header><body><h1>趣趣地：<br>拖肥糖迷塞翁失馬</h1><p>愛華頓對水晶宮場波突然取消，搞到一位特登由馬來西亞飛去英國捧「拖肥糖」場嘅粉絲相當冇癮，30年嚟第一次入場捧愛隊，結果波都冇得睇。不過，愛華頓好有人情味，安排呢位叫阿Ric嘅馬拉粉絲（左）去參觀更衣室，仲搵領隊馬天尼斯（右）同左閘巴尼斯（中）同佢見面，最後巴尼斯仲送咗件簽名波衫畀佢，呢次真係因禍得福！</p></body></html>