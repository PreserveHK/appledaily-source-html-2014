<html><header><meta charset="utf-8"><title>被要求落閘　小商戶叫苦</title></header><body><h1>被要求落閘　小商戶叫苦</h1><p>【本報訊】警察動輒施暴，渲染旺角是高風險地區，比佔領本身更傷害小商戶生計。西洋菜南街樓上咖啡室「咖啡綠茶」老闆Alex說，開業僅3個月，佔領期間生意大跌六成，傳出清場消息的日子生意額更跌至百多元，「原本有3至4枱訂位，一話清場全部打嚟取消」；提到昨晚警方要求商戶落閘，他嘆氣稱晚市生意泡湯，「行過都打到咁，邊個仲敢嚟旺角？」</p><p>「學生唔會騷擾市民」</p><p>Alex無奈道出小商戶心聲：「我支持真普選，但現實我承受唔到個損耗，內心拉鋸」。在西洋菜南街舊樓門口擺檔賣龍鬚糖的婆婆說，因可流動擺檔，佔領影響有限，偶有參與佔領的年輕人幫襯，笑着說「學生唔會騷擾市民」；反而警方亂棍打傷示威者「無陰功」。<br>附近未受「落閘令」影響的商戶，亦指清場效果未顯現。砵蘭街康健藥房員工廖先生稱，佔領期間人流及生意均跌三成，主要是遊客少，而街坊生意相對穩定，因他們住附近，知道安全。他說清場「邊有咁快見效」，預計要待遊客消化消息，至少一周後生意才有望回升。他指，清場對生意人而言是好事，因兩個月太長，影響生計。</p></body></html>