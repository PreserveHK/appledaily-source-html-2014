<html><header><meta charset="utf-8"><title>中環在線：施榮懷玩突擊　檢查林大輝肚腩 - 李華華</title></header><body><h1>中環在線：<br>施榮懷玩突擊　檢查林大輝肚腩 - 李華華</h1><p>今年係中華廠商會80周年，一眾主要會員噚日喺維園工展會入面個五米高嘅「生日蛋糕」下，舉行慶祝活動。雖則只係短短10分鐘儀式，但就有接近30位副會長同會董撐場，會長施榮懷（Irons）致辭後，就全程孖實立法會議員林大輝，講到興起仲掀起對方件西裝褸，好似檢查林大輝有冇肚腩咁！<br>噚日儀式完咗後，Irons喺現場同林大輝有講有笑半粒鐘，期間除咗廠商會會員，仲有市民加入傾兩句，兩人又借機問吓大家對工展會意見。兩人講到興高采烈，Irons一時捉住林大輝隻手，一時掀起對方件西裝褸，搞到佢笑到尷尷尬尬，之後兩人仲孖住走。<br>問到假期去邊度外遊，兩人夾晒口供，話趁工展會留港消費。Irons話已經連續買咗幾日，除咗食品，仲有幫襯買老花眼鏡。林大輝就即場買咗一大包原子筆，10蚊10支，難怪佢大呼好抵兼極力推介。</p><p>足本收睇《亂噏24》x劉嘉玲； 鄭秀文@杜琪峯再度登場！<br>周一至周五《亂噏24》約定你： http://bit.ly/appletalk24  </p></body></html>