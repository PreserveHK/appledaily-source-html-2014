<html><header><meta charset="utf-8"><title>深韓解讀：《熱血青春》那些年吸客</title></header><body><h1>深韓解讀：《熱血青春》那些年吸客</h1><p>繼《陽光姊妹淘》後，上星期四再有韓國懷舊校園片《熱血青春》在香港上畫，以朴寶英配李鍾碩。《陽》片和《熱》片同樣用七、八十年代為背景，原來南韓人對這段「那些年」有着一言難盡的情意結。</p><p>渴望男女平等</p><p>韓文化專家、中大社會科學院全球研究課程助理講師鍾樂偉教授指，三、四十歲的觀眾是韓國電影主要捧場客，他們對偶像明星興趣不大，反而七、八十年代的集體回憶更能吸引他們入場，他說：「嗰時係獨裁政權最高壓嘅時代，喺朴正熙嘅政府下，打壓言論自由，亦都唔容許集會。」朴正熙是現任總統朴槿惠的父親，在任長達18年，至1979年被暗殺，大學生趁機出來爭取民主。<br>鍾教授指戲中朴寶英的大姐大角色，便回應了年輕女觀眾對男女平等的渴望，「社會上係有一部份嘅女性，對於突破性別空間係有要求的，電影照顧到佢哋嘅需要。」韓片《我的野蠻女友》、《我老婆是大佬》等，都是由女主角主導，間接替女性爭取女權。<br></p><p>但滲入強烈本土元素的韓國電影，口味未必適合香港人。鍾教授以去年上畫的《初戀築跡101》為例，他指韓國累積超過400萬入場人次，以港人熟識的韓佳人和偶像組合Miss A的秀智做主角，但在香港的票房卻慘淡收場，只收得27萬6千多元。鍾教授說：「對南韓人嚟講，戲入面嘅T-shirt、call機、CD、Discman等係集體回憶，但係未必引起到香港人嘅共鳴，但係我覺得呢類電影喺香港都有價值，畢竟我哋除咗認識韓流明星之外，應該多啲認識電影背後嘅故事。」<br>採訪：鄒倩婷<br>攝影：王俊龍</p></body></html>