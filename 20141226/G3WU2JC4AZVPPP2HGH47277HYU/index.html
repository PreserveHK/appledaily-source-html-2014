<html><header><meta charset="utf-8"><title>體壇拾趣：東方送完暖再淋冰</title></header><body><h1>體壇拾趣：東方送完暖再淋冰</h1><p>噚日聖誕節，東方、南華、傑志同黃大仙因要應付銀牌準決賽冇得休息，前者周初已經同籃球隊去咗將軍澳、藍田等護老中心同老友記大玩遊戲兼唱歌，又送毛氈，提早歡度「暖笠笠」聖誕。<br>前晚平安夜，門神葉鴻輝同朋友打邊爐兼唱K，其餘有家室嘅就陪屋企人。而球隊噚日朝早操練後即送上蛋糕，幫聖誕生日嘅管理Chris賀壽；睇嚟Chris人緣唔錯，先俾人淋佢冰水（圖），之後李志豪同麥阿里士打等人仲夾手夾腳塞佢食晒成個蛋糕，過程非常搞笑。不過，教練高尼路就幾頭痕，因為除連拿度等長期十字軍外，勞高、美路史拿域同羅志焜都因傷冇跟操，踢唔踢到仲未知，而球隊周六操完就拉隊去酒店集宿備戰。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>