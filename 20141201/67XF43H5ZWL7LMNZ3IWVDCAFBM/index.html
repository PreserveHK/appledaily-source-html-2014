<html><header><meta charset="utf-8"><title>N個不移民的理由 - 陳也</title></header><body><h1>N個不移民的理由 - 陳也</h1><p>a，駁回梁愛詩：二十年後，年輕人管硬你這種生不如死的人瑞。b，想見證黃之鋒和岑敖暉餵羅飯食椒那一組hehe歷史鏡頭。c，年輕人不怕特區的「密蘇里白警」，在警棍淫威下仍然湧去旺角鳩嗚，香港市道，冇得輸！d，1971有洋警司威利扑穿保釣學生的頭，2014有朱經緯警司扑旺角行人路上的濕平消費者。香港警棍咁勁，遲早列入聯合國非物質世界遺產。e，梁振英叫市民去旺角購物，大家聽話響應，社會超和諧。f，旺角警察冇開槍，冇屈市民係「黑青」，關帝真神！g，原來記者除了揸機扑咪擔梯，還有第N隻手搶到警槍，世界之最，引以為傲！h，活到老學到老，話唔定催淚水劑一噴，可以防範伊波拉！i，雨傘，建制派議員定性為攻擊性武器，外國護照肯定就是大殺傷性化武，所以畀都唔要。j，全世界冇一個夜景靚得過夏慤道雨傘廣場。k，等林鄭鬆埋最後一口氣。l，既然是雞蛋，移民後一樣係，多餘。m，獅子山頭和飛鵝山頂絕不高危，未被周×福佔領。n，梁振英指旺角佔領區有可能「翻發」，他當咗旺角係香港腳，但下令曾偉雄去割痔瘡，套戲點埋尾？港視實拍，等住睇。</p></body></html>