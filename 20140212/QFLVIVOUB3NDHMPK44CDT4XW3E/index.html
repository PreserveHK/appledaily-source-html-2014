<html><header><meta charset="utf-8"><title>2000萬被包6年娜姐復拍《紫荊俠》換Juno執導</title></header><body><h1>2000萬被包6年<br>娜姐復拍《紫荊俠》換Juno執導</h1><p>現年28歲的周秀娜近日把「黃金六年」賣身給電影公司老闆蕭定一，以2,000萬酬金拍攝12部電影。隨着娜姐加盟，原本兩年前擱置拍的《3D紫荊俠》終於重見天日開拍有期，電影公司更換走原定的導演羅永昌，改由執導《殭屍》有好成績的麥浚龍（Juno）頂上，並有意找柯震東和吳鎮宇夥拍娜姐。</p><p>雖然愛情失意，但周秀娜踏入馬年事業即有新動向，她將被蕭定一用2,000萬包起六年力捧，賣身契要她拍12部電影，下周二會舉行簽約記者會。娜姐大前年底已預告接拍《3D紫荊俠》，但有傳當日因蕭定一父親蕭若元經常在網上節目鬧內地及當時候任特首梁振英，因而激怒內地拒絕發批文給《紫》片拍攝，結果被迫胎死腹中。冰封兩年後，《紫》片隨着娜姐加盟而解凍，電影公司打算5月斥資半億開拍，娜姐照任女主角，但飛走原有導演羅永昌，改由首次執導《殭屍》已過千萬票房的Juno執導。</p><p>斟鎮宇做大奸角</p><p>對於獲邀執導新戲，Juno經理人公司發言人子良昨在電話中坦認說：「係同蕭生傾過，睇完劇本後Juno都有興趣，但因為佢今年自己有戲開，𠵱家要睇檔期，如果就到絕對考慮。」<br>以2,000萬簽約蕭定一六年的娜姐昨在電話說：「呢張賣身契有機會畀我試到唔同角色，多謝佢賞識。我唔會失禮，畀心機做。」一直恨做打女的娜姐對於《紫》片解封，她說：「我期待有唔同嘗試，除咗打女，我仲想拍愛情小品。」問娜姐可想夥拍蕭定一愛將張智霖（Chilam）？她說：「Cool魔絕對係我集郵對象，梗係想同佢合作。」問到拍戲性感底線，她說：「我冇特別諗，要睇劇本同角色，我條底線幾高。」<br>對於將《紫》片導演換來去年處男執導《殭屍》上位的Juno，蕭定一昨日說：「我舊年睇咗Juno部戲，係非常好嘅作品，好想同佢合作，細節都傾得七七八八，我覺得《紫》片係後生仔戲，好適合Juno執導，我依然同昌哥（羅永昌）係好朋友。」<br>男主角方面，電影公司也有初步人選，蕭定一說：「柯震東好適合，戲中有個大反派，我就屬意吳鎮宇。」由於《紫》片是動作片，他有意打人情牌請甄子丹做動作導演：「我梗係想子丹幫手，但佢檔期有啲難度。」當年構思《紫》片時是話題之作，但冰封兩年才拍，會否擔心熱潮已過？蕭定一信心十足：「我唔想為噱頭而拍，反而𠵱家拍，時間上啱啲。劇本雖然喺度，但因為唔同導演而會略為修改。」<br>採訪：比華利</p></body></html>