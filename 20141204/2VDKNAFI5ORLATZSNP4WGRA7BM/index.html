<html><header><meta charset="utf-8"><title>《警界線》炸差館　親情大催淚</title></header><body><h1>《警界線》炸差館　<br>親情大催淚</h1><p>【維基開戰之連環劇透】港視開台劇之一《警界線》下周四播映大結局，本報搶先收到今、明兩集最新劇情，當中繼續注入不少爆破場面。Pandora成員之一的炸彈龍（胡炯龍飾）趁大Sir（王青飾）行山時在他車上裝了炸彈，丁小海（唐寧飾）等人獲悉此事後，立即致電通知大Sir，誰不知大Sir的電話校了靜音聯絡不上，未知到最後關頭大Sir能否及時逃生。</p><p>廖安麗纏炸彈</p><p>明日第13集，繼續上演炸彈驚魂。炸彈龍在差館裝了Pandora Box，差館上下中人獲悉後四出尋找，結果廖安麗的身上發現炸彈並疏散附近人群，身為女兒的唐寧當然不忍留低媽媽，但媽媽又力勸女兒離開，場面感人。據知拍攝這場戲時，兩人一度太投入難以抽身。</p><p>蔣祖曼慶雙喜</p><p>對於《警界線》的收視成績，總導演蘇萬聰昨日在電話上坦言感滿意：「作為一個新媒體，有呢個成績真係比預期中好，我哋以為啲觀眾未習慣咁樣去睇，而且個server有時又唔係太穩定，未必會再試，點知出嚟成績唔錯，仲有唔少好評，所以我哋有信心成績會越嚟越好。」<br>除了收視好之外，飾演方藻文的蔣祖曼，日前在尖沙嘴接受專訪，見她走路時份外小心，原來已懷孕三個多月。記者指她主演的《警界線》終有機會出街，加上懷孕成功，堪稱是雙喜臨門，蔣祖曼高興地說：「好開心呀，同一時間，𠵱家三個幾月，未照到仔定女。」懷孕期間可感不適？她說：「嗅覺會比較敏感，唔聞得煮飯味，但有胃口食嘢。」<br>首次擔任劇集女主角，蔣祖曼坦言最初很不習慣，故經常向林嘉華、廖啟智偷師。談到劇中與周俊偉有場親熱戲，她說：「只係蜻蜓點水式，因為我好快會摑佢一巴。」任職電影幕後的老公可有給予意見？她笑說：「佢比我更緊張，但係佢唔夠膽批評我。」<br>採訪：黃曉妍</p></body></html>