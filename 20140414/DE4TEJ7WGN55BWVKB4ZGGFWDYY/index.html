<html><header><meta charset="utf-8"><title>昔日辦館愛「開簿仔」</title></header><body><h1>昔日辦館愛「開簿仔」</h1><p>【本報訊】由洋貨辦館起家到華洋食品批發，榮生祥字號在香港已有百年歷史。港九罐頭洋酒伙食行商會副理事長李廣林憶述，50年代他在中環德輔道中開辦館，同一條街還有惠康、通泰與及泰和辦館等；榮生祥則在域多利皇后街。他說昔日的中環辦館士多隨處可見，因有英國駐軍，較多洋人聚居，辦館主要做外國人生意，專售火腿、香腸、芝士和罐頭等，「啲鬼佬鍾意食番佢哋啲嘢嘛」。</p><p>逐漸被超市淘汰
</p><p>李說當年流行「開簿仔」，即是月結，外國人也一樣，「打個電話嚟話要乜嘢貨，自己嚟攞或者送上門，然後月底結數」。他說昔日人情味濃，做生意講信用，行家合作也講感情，不會凡事利字當頭。但隨70年代超級市場興起，辦館逐漸被淘汰。從事食品批發多年，李說也支持捐贈剩食，「間中都會捐」。<br>榮生祥原由歐陽家族經營，90年代初移民，把百年字號賣盤予林文彥。職員賴蕙蘭記得，每次午飯林老先生總提醒員工，要把吃剩的通通「打包」，「佢覺得請你食唔緊要，但唔好叫咗好多又唔食晒，咁做好浪費」；又推動同事把剩食捐出去，「如果扔落垃圾桶，大把人冇得食，點解唔畀人食？」</p></body></html>