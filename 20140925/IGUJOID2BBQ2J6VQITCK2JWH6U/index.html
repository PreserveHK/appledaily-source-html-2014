<html><header><meta charset="utf-8"><title>【直擊發佈會】Note 4抵港32GB開價$6,298</title></header><body><h1>【直擊發佈會】Note 4抵港<br>32GB開價$6,298</h1><p>相信近來大家都習慣早起做果農，不過炒燶機消息開始流出，大家又有冇諗過收手呢？老對手Samsung早就在月頭在外國發佈了Note 4及Note Edge兩部新機，但就遲遲未開賣，被蘋果遲來先上岸。不過兩部新機昨日終於正式到港，Note 4售價為$6,298，暫時只得32GB，黑白兩色將於9月30日開賣，但在昨日5點會開始接受預訂，至於金色Note 4就要再等消息了。<br>而設計勁創新，記者勁期待，設有側斜屏幕的Note Edge就未有價錢和開售日期。雖然Note 4應該未能如iPhone 6 /6 Plus般大炒特炒，但其實新機新實用功能不少，實用派用家會唔會考慮下？</p><p>智能手錶Gear S　插SIM卡</p><p>除了新Note系列，還有可插SIM卡行3G獨立運作的Gear S，正式在香港登場，公佈售價為$2,998，將於10月尾正式推出，暫設黑白兩色。而配合使用的新藍芽耳機Gear Circle則售$888，同在十月尾開賣。另一個在月頭發佈的頭戴裝置Gear VR，現場有兩部可試玩。</p><p>記者：韓繼聰</p></body></html>