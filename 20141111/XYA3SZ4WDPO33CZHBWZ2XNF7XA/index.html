<html><header><meta charset="utf-8"><title>【今天是光棍節......】香港百萬單身男女的商機</title></header><body><h1>【今天是光棍節......】<br>香港百萬單身男女的商機</h1><p>香港的男人，就像樓。優質的、實用的，用家一早入市、封盤，不再available。間隔有問題的，座向差的，地點隔涉的，亦有捧場客「上住先」，伺機換樓。剩下來的呢？凶宅、墳景盤、對正F1跑道的，也竟然有重口味買家入市。僅餘放售、因故重開的「盤」，自有代理促成交易。男女間的配對，亦有Agent幫忙，但不同的是，地產代理不成功不收費，而「兩性代理」則不成功均收費。好在，不算太貴。<br><br>每年的今日，淘寶就「光棍」創造逾百億的零售額，香港，亦有靠「光棍」賺錢的行業--單身配對公司。香港的Speed dating 公司收費相若，一次「Table for N」或Party收費三四百元，扣除場地人手等成本，毛利不算高，商機卻龐大。據政府統計署資料，2013年20至49歲共有306.7萬人，未婚的有近150萬人，若其中10%的人一年參與類似活動一至兩次，行業收入可達逾億元，還未計算一些「額外」的顧客。<br><br>「有啲人可能結咗婚，有啲look for sex，有啲參加Speed Dating為左sell保險」，Speed Dating FEVER總監黃新發Frankie笑道。三年多前，Frankie離開他眼中式微的電子業，用十多萬元創辦配對公司，雖然現時每年純利只有二三十萬，他相信行業增長空間大，「自己預計每年參加人數同利潤都有一兩成增長，上網畀低電郵同電話就可以入會，門檻好底，現時有16000個會員，畀錢參加過活動的都有8000個。」<br><br>以Party為例，參與的有數十到百多人，如何避免有人魚目混珠，藉活動「搵食」？他指「每次活動都有1至2﹪係呢類人，我哋避免唔到，都係靠其他參加者舉報，咁我哋會block咗佢account唔畀佢參加，睇吓佢有幾多個電話！」<br><br>港男港女比例失衡，以上年為例，20至49歲從未結婚男女比例為0.94：1，即每1000名女性，只有不足950名男性。參加Speed Dating男性比例更少。「試過有一次活動頭30個報名嘅都係女士，到我地cut啦，唔再接受女士報名先開始有男士參加。一般活動男女比例大概4比6。」活動女士名額較緊絀，Frankie指部份活動，女士收費可比男士高出兩成。<br><br>重申一次，Speed Dating不成功也需收費。「一個event百幾人，我哋唔會逐個打電話問，所以都唔知成功率，不過我哋One on One配對服務成功率都有6成，成功指大家都覺得啱，會試吓拍拖，有幾多結婚就唔知啦。」當然，此類服務收費便不是三四百元了。<br><br>記者林幗欣</p></body></html>