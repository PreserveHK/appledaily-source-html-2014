<html><header><meta charset="utf-8"><title>馮仁昭四圍超：古巨基名袋賀女友 - 馮仁昭</title></header><body><h1>馮仁昭四圍超：古巨基名袋賀女友 - 馮仁昭</h1><p>古巨基噚日喺微博高調祝緋聞助手女友Lorraine生日快樂，仲上載咗一張蛋糕相，呢個生日蛋糕巴閉囉，係超級名牌Hermès手袋造型，網友都留言：「這蛋糕厲害！」又催基仔快啲結婚：「這叫高調秀恩愛嗎？」唔知基仔有冇送個真嘅Hermès手袋畀壽星女做生日禮物，加隻鑽石戒指求婚呢？<br>撰文：馮仁昭</p></body></html>