<html><header><meta charset="utf-8"><title>蘋果生活：難敵貴租關閉本店　仍堅持售賣敏感書榆林書店為公義撐下去</title></header><body><h1>蘋果生活：難敵貴租關閉本店　仍堅持售賣敏感書<br>榆林書店為公義撐下去</h1><p>【本報訊】灣仔會展書展舉行前夕，再傳來老牌樓上書店關店噩耗。有17年歷史、擁有兩間分店的榆林書店，受大型連鎖書店、自由行效應衝擊，再加上遭大幅加租逾一成，壯士斷臂關閉本店，結束售賣簡體書的業務，只餘一間分店繼續撐下去。榆林創辦人稱，一定會守住代表本地文化的書店，讓巿民有選書權，「喺呢度一定可以買到佔中書」。　<br>記者：蔡朗清<br></p><p>榆林書店總經理徐美玲表示，書店在旺角開業17年，經歷三次加租，位於唐二樓的本店最初被加租一倍，逼遷至8樓後，三年前又被加租八成，再搬至旺角荷李活商業中心15樓現址。「雖然叫做二樓書店，因業主加租，書店越搬越高」。</p><p>中資集團全年減價搶客</p><p>她說，今次加租一成多，幅度較過往算是溫和，但現時樓上書店經營環境大不如前，加幅已難以負擔，「過去三年，流失咗嘅客人高達三成，好多時要蝕」。<br>她續稱，內地自由行旅客湧往旺角，令區內租金飛漲，更要命的是，書店距港鐵站較遠，街頭擠滿旅客，令上樓購書顧客卻步，「啲熟客話條街逼到上唔到嚟買書」。她又說有中資背景的聯合集團旗下三聯、中華、商務書店等合共逾40多間，佔本港綜合書店八成巿場佔有率，近年幾乎全年減價搶客。<br>徐美玲表示，樓上書店走向夕陽，但是會繼續經營下去，8月結束本店，只餘下旺角港鐵站附近分店繼續經營。樓上書店並非只是求賺錢，而是提供各類書種供讀者選擇，榆林會繼續售賣被視為題材敏感的書籍，「讀者喺呢度一定買到佔中、西藏人權狀況書籍。喺呢個不公義社會氣候，會喺書展重點推介一本叫《公義》嘅書，樓上書店最終命運，要睇讀者會否撐我哋」。<br>出版社次文化堂社長彭志銘指出，中資集團壟斷本港出版、零售及發行業務，操控本港書種選擇，「一啲題材敏感嘅書如近日佔中書、講及西藏人權書等『被低調處理』。佢唔會唔賣，但會放喺唔明顯位置，賣一陣就收番。獨立經營的樓上書店存在就顯得好重要」。 發行商里人文化事業副總經理陳國華補充說，本港出版的書籍只有實用書、工用書，「本地作者只係會出好似一啲醫學書，教人烹飪等。啲敏感政治書冇人發行冇人上架，啲作者寫嚟做乜？題材狹隘，最終受害係巿民」。</p><p>【依波Live】即睇直播：<br> http://worldcup2014.appledaily.com/match/live <br> http://bit.ly/EballLive  </p></body></html>