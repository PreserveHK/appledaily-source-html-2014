<html><header><meta charset="utf-8"><title>秋生芷菁終於停戰</title></header><body><h1>秋生芷菁終於停戰</h1><p>黃秋生與陳芷菁最近因重選演藝人協會會長而爆罵戰，不過秋生昨終於在facebook留言：「我同芷菁又吾（唔）係十冤九仇，之前對事不對人，而（𠵱）家事情告一段落啦。」事後秋生接受電話訪問時，未有透露是否一如早前所指要他做會長，先要踢陳芷菁出局：「成件事進展唔關我事，我哋做唔到任何嘢，基本上大家唔熟，只係因為呢件事而碰到，完咗件事就係完咗，大家唔係小朋友。」</p><p>至於現任名譽會長許冠文昨在浸大出席電影分享會時說：「實際上係需要手續，尤其係佢要做會長咁重要！一個認為手續上係咁，秋生就覺得唔係咁唔識我呀？大佬，大家唔應該誇張件事。」而張達明前晚出席舞台劇活動時說：「家和萬事興啦，大家都係為個會好。」<br>採訪、攝影：楊潔雯、溫敏芝</p></body></html>