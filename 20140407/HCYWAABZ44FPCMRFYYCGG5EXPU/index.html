<html><header><meta charset="utf-8"><title>蘇永康戴眼鏡唔使錢</title></header><body><h1>蘇永康戴眼鏡唔使錢</h1><p>【銅鑼灣利園】眼鏡對於蘇永康嚟講，就好似內衣褲一樣咁重要，難怪佢出入眼鏡舖嘅次數比正常人多。<br>日前下午3點半，康仔就喺銅鑼灣利園嘅溥儀眼鏡濕平，獲店員熱情招呼，拎啲新款眼鏡畀佢試戴，康仔左揀右揀，心大心細咁款，最後都揀到心頭好，店員包好咗眼鏡，冇收錢就畀康仔拎走，睇嚟佢應該係有贊助，佢離去時見記者影相，仲大方揮手打招呼。<br>採訪、攝影：畢紹基 </p></body></html>