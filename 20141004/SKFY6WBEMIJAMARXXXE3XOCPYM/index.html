<html><header><meta charset="utf-8"><title>梁振英嗅不到炒魷味 - 陳也</title></header><body><h1>梁振英嗅不到炒魷味 - 陳也</h1><p>是因為：一，已經綑綁林鄭、黎棟、曾雄同坐一條船，現場是南丫四號，一件救生衣都無，無可能攬住一齊死，唯有組四人幫，互相包庇。<br>二，打電話去香港電台第五台哭訴，928警方擲87枚催淚彈當晚，紅隧塞車四小時，佔鐘累她見不到癌病媳婦最後一面的大媽容姐，演技拍得住張融。這類A貨催淚韓劇會愈演愈烈。撐梁振英的主流大部份是羅飯葉瘤之類的大媽，再加N個容姐，好戲連場，梁營這個戲班，等緊走埠登台，班主試問點會落台呀。<br>三，香港人創造雨傘革命，可是，人人得把遮，有雨，真係唔擔？有子彈，真係唔避？務實的香港人，唔會厚多士到這個地步。<br>四，英國踢爆港警買催淚彈的交易，梁振英最清楚盤數，查實鬼佬催淚彈已經清倉，未來最低的武力，得國貨子彈！<br>五，戴住保鮮紙眼罩的人請梁振英下台，梁女lol幫狼父反擊：你們奉獻一生給馬路罷啦！唔高興，𠝹手啦笨！</p></body></html>