<html><header><meta charset="utf-8"><title>Stephy拇趾外翻痛10年</title></header><body><h1>Stephy拇趾外翻痛10年</h1><p>鄧麗欣（Stephy）昨日在黃竹坑出席「拇趾外翻手術」記者會，原來她也曾受拇趾外翻之苦，她說：「困擾咗我十年，前年做非截骨拇趾外翻韌帶聯合手術，已經好番晒，未做手術前試過排舞痛到喊，要成日除鞋按摩。手術後半年唔着得高踭鞋，我仲試過着拖鞋出騷。」<br>近年主攻內地的Stephy，正發展自家時裝品牌，一圓做老闆心願：「我會做埋生招牌，投資幾多錢就唔講，同幾個朋友夾份，𠵱家已經開咗五、六間分店，下個月會喺深圳開旗艦店，希望發展到全中國都有店舖。」會否邀男友方力申做代言人？她笑說：「𠵱家得女裝，可能將來有男裝內褲。」<br>撰文：麥萍萍</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>