<html><header><meta charset="utf-8"><title>【壹週刊】陸永盧覓雪劈炮TVB粗口世盃人人怕</title></header><body><h1>【壹週刊】陸永盧覓雪劈炮<br>TVB粗口世盃人人怕</h1><p>【壹週刊】無綫『世界盃』打算抄四年有線爆粗講世界盃，在收費19台嘅低俗講波團重新玩過。之前有預告搵農夫、盧覓雪、泰臣組成『低俗講波團』大肆宣傳，但原來節目要主持人爆粗，有兩女嘅陸永決定唔撈，其餘主持人就怕形象有損亦話唔做。原本班底全部say no，製作部即刻搵其他藝人埋手，好似阿Bob及李思捷，都喺佢哋名單之中，但係藝人部又係怕影響形象，點都唔肯俾人。<br>後來佢哋仲想搵杜汶澤、彭浩翔低俗始祖嚟撐場，點知人哋一開口，要錢！錢！錢！大台又點俾到。最後連大埔Lulu 都照殺，仲加埋now過檔嘅KEYMAN，至於有冇自己友落疊，睇吓大台係唔係堅持一定要『爆粗』囉！<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>