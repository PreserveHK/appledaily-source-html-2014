<html><header><meta charset="utf-8"><title>曾鈺成：投票人數難左右中央</title></header><body><h1>曾鈺成：投票人數難左右中央</h1><p>和平佔中全力催谷市民於本月22日全民投票爭真普選，立法會主席曾鈺成潑冷水，稱無論投票人數有多少，都不可能迫使中央和特區政府改變立場，又呼籲港人先接受「不理想方案」。民主黨創黨主席李柱銘反駁曾鈺成，由中央先篩選出三位候選人，再交由港人投票，並非普選。</p><p>籲港人接受不理想方案
</p><p>曾鈺成接受港台訪問時指，若佔中想動員足夠人數，迫使中央或特區政府接受其立場是沒有可能：「任何人想透過動員足夠多嘅人出來，迫使中央政府或者特區政府去接受一啲佢哋提出來嘅，但中央政府同特區政府原則上不能接受嘅議題，我諗係唔可能。」<br>他認為，若最終方案未如理想，社會也應先接受，因特首候選人在競選過程中要面向全港人，「佢（候選人）同以往面對1,200人選委係唔同，行咗呢步，係返唔到轉頭，你只能夠越行越開明」。<br>但李柱銘反詰，若港人連民間公投也不參與表達對真普選的堅持，還可做甚麼影響中央決定？「唔通大家乜都唔做，由中央話晒事？咁香港就唔係一國兩制，不如叫香港做一個市，屬於廣東省啦。」</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p></body></html>