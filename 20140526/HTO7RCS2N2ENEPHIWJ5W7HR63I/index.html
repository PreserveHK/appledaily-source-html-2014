<html><header><meta charset="utf-8"><title>歐聯花絮：
奧斯爾心繫舊會</title></header><body><h1>歐聯花絮：<br>
奧斯爾心繫舊會</h1><p>雖然季初俾皇馬放棄而轉投阿仙奴，但係德國中場奧斯爾仍然好支持舊會。正跟隨國家隊集訓嘅佢雖然去唔到現場，但都有喺訓練營同隊友一齊睇波（圖）。喺皇馬擊敗咗馬體會後，佢仲喺網上恭喜幫球會攞到第10次冠軍嘅舊隊友㖭！</p></body></html>