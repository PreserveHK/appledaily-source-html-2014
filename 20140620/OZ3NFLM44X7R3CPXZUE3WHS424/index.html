<html><header><meta charset="utf-8"><title>馮仁昭四圍超：蕭敬騰MV似足Bruno Mars - 馮仁昭</title></header><body><h1>馮仁昭四圍超：蕭敬騰MV似足Bruno Mars - 馮仁昭</h1><p>台灣歌手蕭敬騰將會喺下個禮拜推出新專輯，新歌《吻我吧》MV日前亦都率先面世，聽講老蕭為咗呢個MV，落咗唔少苦功，除咗搵咗韓國排舞老師編舞蹈外，仲搵埋曾經幫吳建豪、梁文音執導MV嘅李伯恩執導，所以喺個MV裏面，見到老蕭大晒舞技，仲搵咗dancer跳復古disco舞。</p><p>網友嘆失望</p><p>不過呢個MV上載咗一日，就惹嚟抄襲疑雲，有啲眼利嘅網民，發現《吻》嘅MV同美國歌手Bruno Mars喺舊年6月發表嘅《Treasure》MV，無論喺打扮、服飾、排位，同埋跳復古disco舞，同老蕭嗰首新歌MV相比，都足足有八成相似。雖然有人覺得呢啲嘢好主觀。但今次老蕭MV俾人踢爆似抄襲，唔少網友對佢大嘆失望：「即係代表台灣無論偶像定實力派都開始抄？」<br>撰文：馮仁昭</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>