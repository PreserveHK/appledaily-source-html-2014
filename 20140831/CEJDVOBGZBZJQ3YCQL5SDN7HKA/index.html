<html><header><meta charset="utf-8"><title>唐寧陪仔返學緊張</title></header><body><h1>唐寧陪仔返學緊張</h1><p>唐寧昨日在鑽石山出席THERMOS慈善活動，宣傳保育海洋訊息。懷孕接近六個月的唐寧精神飽滿，她透露3歲兒子下星期就要開學，為此心神有點不寧，唐寧說：「我有少少擔心，因為佢冇返過學前班，好彩頭兩日可以陪佢一齊返學，我啲朋友嘅仔女第一日返學都冇喊，反而係個媽媽喊。」<br>為了令囝囝做好心理準備，唐寧平日行經學校會告訴他返學的情況，她說：「不過佢上跳舞班都好鍾意同小朋友玩，所以應該冇問題。」唐寧表示目前懷孕情況理想，每朝起床都感覺得到BB在肚內踢腳，好像在叫媽媽起床。<br>採訪、攝影：盧妹</p><p>【壹錘佔中】8月31日　5pm直播<br>壹錘定音:  http://hammerout.hk <br>和平佔中:  http://occupycentral.appledaily.com <br>YouTube:  http://bit.ly/occupycentral  </p></body></html>