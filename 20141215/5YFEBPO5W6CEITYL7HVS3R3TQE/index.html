<html><header><meta charset="utf-8"><title>體壇拾趣：18歲女生挑戰馮英騏</title></header><body><h1>體壇拾趣：<br>18歲女生挑戰馮英騏</h1><p>「我要證明自己唔係一無是處！」18歲嘅馮曉鯏（中）天生脊柱裂，7、8歲開始坐輪椅。佢下月25號首次參加渣打馬拉松10公里輪椅賽，仲係呢個項目第一個女選手！<br>曉鯏噚日同輪椅賽大師兄馮英騏（右）、雅麗珊郡主學校校友劉可添（左）喺學校見記者。讀緊中三嘅曉鯏，過去兩屆渣馬都玩3公里輪椅賽，但10公里就係第一次，希望喺40分鐘內完成：「我參加輪椅賽只係想證明畀自己睇，自己唔係一無是處，原來體育方面係咁犀利。」曉鯏每周練3日，每次至少1小時。至於17歲嘅劉可添就首次參加3公里輪椅賽。<br>第4次出戰渣馬嘅馮英騏，下月以衞冕身份出戰10公里輪椅賽（共6人報名），對於賽會將以往40分鐘時限，加長至50分鐘，佢就好歡迎。佢期望賽道減少咗啲上斜位後，今屆喺30分鐘內完成。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>