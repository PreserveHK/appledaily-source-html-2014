<html><header><meta charset="utf-8"><title>位處地底70米　全港最深　港大站扶手梯太快　長者驚　唔敢搭</title></header><body><h1>位處地底70米　全港最深　<br>港大站扶手梯太快　長者驚　唔敢搭</h1><p>【本報訊】西港島綫香港大學站昨日舉行開放日，吸引逾千人參觀。該車站深入地底達70米，相等於23層樓，屬全港最深車站。站內扶手電梯又長又快，長者普遍未及適應，83歲鄭婆婆坦言有點害怕乘搭，其孫女也認為此站的電梯較其他站速度快，希望調慢速度照顧長者。港鐵就指站內扶手電梯速度與其他站相若。<br>記者：潘柏林</p><p>西港島綫將於本月28日通車，大批市民昨率先參觀和試用香港大學站設施，但部份長者在C2卑路乍街入口已遇到難題，入口處有條長達10多米的電梯深入地底。街坊華姐表示：「條電梯好快，我前面嗰個年紀比我大啲，企咗好耐先夠膽踏隻腳落去。」她指有長者等逾1分鐘才邁腳搭電梯。</p><p>由入口到月台要5分鐘
</p><p>83歲鄭婆婆指「有啲驚」，孫女亦認為電梯太快，「佢一定同我一齊搭，佢一個人一定唔敢，因為太快喇！我搭都覺得有啲快。」林小姐指新綫路一定較巴士快，但車站深入地底，在C2卑路乍街走到月台，要用約5分鐘，令車程節省的時間打折扣。小六學生黃同學指新車站的地板太滑，要放慢腳步才不會跌倒。亦有參觀的港鐵迷對昨日未能試搭列車感到失望。<br>車站大堂一條樓梯早前因壁畫繪有一把沒張開的「黃傘」聞名，港大學生會會長梁麗幗將相片上傳facebook後獲逾千讚好。港鐵在雨傘運動後繼續保留「黃傘」圖案，據了解，黃傘設計在兩年前已經確立。<br>港鐵車務營運主管李聖基指，車站出入口四通八達，如八爪魚接駁半山和山下道路，方便乘客毋須行斜路上下山，而通往港大校園的電梯通過壓力測試，不擔心高𥧌期乘客要等太長時間。他又預料待明年首季季尾，西營盤站可投入服務。<br>市民普遍認為新綫路落成方便交通，港大機械工程系彭同學指，平日在荃灣搭小巴轉港鐵上學，耗時近一小時，小巴站大排長龍時更要等5至6班車。西港島綫通車後，可節省逾20分鐘交通時間。</p></body></html>