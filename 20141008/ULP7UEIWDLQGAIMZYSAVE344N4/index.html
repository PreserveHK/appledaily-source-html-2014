<html><header><meta charset="utf-8"><title>隔牆有耳：金鐘踩場被鬧爆　偲嫣BB敗走 - 李八方</title></header><body><h1>隔牆有耳：<br>金鐘踩場被鬧爆　偲嫣BB敗走 - 李八方</h1><p>偲嫣BB噚日帶領一班藍絲帶人士，約7點出現金鐘海富中心外，打算去佔領區宣讀三個訴求，包括學生要撤離、學聯要向市民道歉以及就佔中運動自首。由於偲嫣BB一早大鑼大鼓帶隊「嚟飲」，幾百名市民到場，大唱生日歌同多啦A夢主題曲「迎賓」，並大叫「收工」、「絕食」、「減肥」等口號，場面好墟冚。<br>由於太受群眾「歡迎」，偲嫣BB一行人無法前往佔領區，被迫退往統一中心方向；其間一名自稱休班警員接過大聲公展示委任證，話若群眾係和平理性應該讓路，仲攞出電話疑似要求增援。偲嫣BB喺擠擁間話被人襲擊同俾人用粗口鬧，十名警員10分鐘後到場，其中四人手執盾牌護送偲嫣BB離開。</p></body></html>