<html><header><meta charset="utf-8"><title>花絮：迷你C朗宣傳決賽</title></header><body><h1>花絮：迷你C朗宣傳決賽</h1><p>今屆歐聯決賽就會喺5月24日葡超球隊賓菲加嘅光明球場上演，為咗隆重其事，信用卡贊助商特別安排前葡萄牙國腳迪高（後排中）做一支少年隊教練，準備下月嘅表演節目。贊助商都好有心思，搵嚟嘅小朋友真係好似一班歐聯球星少年時，好似小C朗、小朗尼等，最搞笑就係小大衛雷斯，都有一頭爆炸裝髮型。</p></body></html>