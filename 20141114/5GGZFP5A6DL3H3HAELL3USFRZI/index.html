<html><header><meta charset="utf-8"><title>求驗客手記：軒迪克聞到魷魚香</title></header><body><h1>求驗客手記：軒迪克聞到魷魚香</h1><p>一代名帥軒迪克真係樣衰到震，佢喺星期三帶領荷蘭又輸一場，主場以2:3不敵墨西哥，上任後帶5場比賽輸4場！呢場墨西哥有卡路士韋拿梅開二度，查維亞靴南迪斯都有1球進賬；荷蘭就有史奈達射入超靚遠射，曼聯防中戴利白蘭特（右二）都有入球。軒迪克早幾日講過，如果下周日對拉脫維亞場歐國外輸波就會辭職；雖然拉軍實力差一截，但見到𠵱家荷蘭嘅頹勢，我求大俠都唔敢估呀！另外，荷蘭射手尹佩斯喺世盃對西班牙嗰陣嘅飛頂頭槌，入選咗國際足協普斯卡斯獎嘅最後10強。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>