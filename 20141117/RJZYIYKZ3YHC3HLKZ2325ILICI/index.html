<html><header><meta charset="utf-8"><title>粉絲訴求「我要真乜太」燦神揚言陰乾大台</title></header><body><h1>粉絲訴求「我要真乜太」<br>燦神揚言陰乾大台</h1><p>燦神廖偉雄上月尾以經典造型「乜太」現身，宣佈明年1月假匯星舉行三場「燦神回歸演笑會乜太救地球」，但隨即爆大鑊指大台以版權為由不准他以「乜太」出騷，要變陣改名為七太。<br>七太昨日於九展舉行記招，今次身邊欠了黃一山扮演的小小李，換上是《蘋果動新聞》動主播薛國斌扮演的表表李當助手。表表李協助七太宣佈演笑會的五項主題，並介紹連綺嵐（Vienna）、仙樂都（Yoyo）及伍淑儀演三位性感助手「色、香、味」。</p><p>升起60呎黃幡</p><p>記招上，20多位fans大叫「我要真乜太」的口號，連燦神老友甜筒輝也在場，隨後一行人邊叫口號邊在商場派演笑會傳單，最後一齊在街外見證吊臂車升起高約60呎、印上「我要真乜太」的黃幡。<br>問燦神至今是否仍爭取用回「乜太」演出，他指等待大台回覆，問到對方態度是否強硬？他說：「硬都唔硬。」講到大台沒派員採訪，他說：「邀請咗都唔嚟，真係冇天理。」他表示再沒回覆，會將行動降級陰乾對方，細節則不便透露。</p><p>斌斌訓練轉數</p><p>於「蘋果動新聞」跟燦神合作、獲賞識在演笑會演出表表李的斌斌說：「同七太合作一定要轉數好快，佢哋好多時會爆肚，嚟緊要同佢哋度吓講乜。」斌斌在現場極受三位性感女助手歡迎，他即笑稱沒有此事。<br>採訪：馬建華<br>攝影：陳順禎</p><p>【三個粉絲去首爾】<br>追星實錄，即上韓劇讀:  http://hk.apple.appledaily.com/kstar </p></body></html>