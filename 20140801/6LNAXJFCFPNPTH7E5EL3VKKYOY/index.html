<html><header><meta charset="utf-8"><title>花絮：美國友賽場場爆</title></header><body><h1>花絮：美國友賽場場爆</h1><p>今場波喺美國職棒大聯盟嘅紐約洋基隊主場（圖）比賽，亦都係紐約城下年正式成軍後嘅主場。今場波接近50,000個座位差唔多爆晒，而皇馬同曼聯周六喺底特律踢嗰場，更加預期會有超過10萬名球迷入場，仲勁過超級碗同世界盃決賽呢啲傳統大戰。</p></body></html>