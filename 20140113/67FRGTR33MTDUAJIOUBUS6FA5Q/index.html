<html><header><meta charset="utf-8"><title>古仔咀盧覓雪　即抹嘴</title></header><body><h1>古仔咀盧覓雪　即抹嘴</h1><p>闊別10年，吳君如與陳可辛再炮製賀歲片《金雞sss》，今次他們用盡友情牌，請來眾星好友張家輝、余文樂、甄子丹、陳奕迅、梁家輝和鄭中基等客串演出，當中古天樂最夠義氣，他客串的一場戲扮A貨古仔，不但被盧海鵬猴子偷桃，還要與盧覓雪嘴對嘴來個世紀之吻，最搞笑是古仔一拍完就用紙巾抹嘴，君如更立刻上前攬住他做心理輔導。</p><p>鄒凱光執導、吳君如主演的電影《金雞sss》安排在今年賀歲檔上映，力撼甄子丹、周潤發和郭富城主演的4億元3D大片《西遊記之大鬧天宮》。為了迎戰強大對手，君如不惜廣邀影圈紅星好友客串放笑彈，其中一幕高潮戲很重口味，找來古天樂和盧覓雪上演世紀之吻，這場戲連張家輝也感好奇，要求前來探班湊熱鬧。</p><p>鵬哥偷桃</p><p>吳君如與古天樂老友鬼鬼，當她邀請古仔客串，他不問劇情就一口答應了，直到開工前兩天才告知有一場重口味的親熱戲想他和盧覓雪合演，由於搞笑成份居多，古仔並無異議。這場戲講述愛妻心切的盧海鵬一直知道有絕症的妻子盧覓雪心儀紅星古天樂，但他又請不動古仔來見太太，所以請來金雞吳君如幫他在江門找一個A貨古天樂來頂替，由於幾可亂真，太太完全不發覺是假的，盧海鵬為測試古仔的性能力，一見他就用手突襲其下體，搞到古仔痛到大叫。</p><p>盧覓雪急忙把古仔拉到露台談心，之後要求古仔親吻她償其臨死心願，已收了報酬的江門古仔當然答應要求咀嘴。見古仔拍完咀戲後，第一時間用紙巾抹嘴，君如更前來拍拍古仔膊頭安撫。提到與盧覓雪拍接吻戲，古仔昨日說：「呢場戲都係為搞笑製造效果，拍攝現場大家都笑死，冇乜話犧唔犧牲，千祈咪咁講，演戲啫。」為何一拍完就用紙巾抹嘴，君如又來安撫？他笑言：「咁咀到成個嘴係唇膏好唔舒服咪抹嘴囉，君如係走嚟安撫我，但我其實都冇嘢。」</p><p>NG八次</p><p>盧覓雪昨也談到這次世紀之吻，笑謂難能可貴：「初時君如同我講，話嚟客串收封利是得唔得，我話大家咁老友，冇問題啦。點知臨開工前君如先同我講，話𠵱家益你啦，畀古仔同你咀！嘩，我一聽到梗係開心到癲！咁筍，倒貼都肯嚟演啦！正式拍攝時，我因為扮病人，個嘴搽咗好多遮瑕膏，古仔同我咀完，成嘴遮瑕膏，所以拍完咪要抹嘴啫。其實佢好好人，我因為怕俾人誤會抽古仔水，反而就住就住，但佢叫我挨過嚟唔好咁怕醜，結果一共NG咗七、八次，咀到我都唔好意思。」<br>採訪：鍾國仁</p><p><br>逢周五隨《蘋果日報》附送嘅時尚美容雜誌《add》雖然早已派完；<br>拎唔到書嘅朋友，可以上番《add》嘅官網  http://add.appledaily.com  睇番足本網上版，除咗有專訪外，仲有好多時裝靚嘢睇！</p></body></html>