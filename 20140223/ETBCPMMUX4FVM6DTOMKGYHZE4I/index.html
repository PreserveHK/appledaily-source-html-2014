<html><header><meta charset="utf-8"><title>花絮：美韋達怕輸拒賽?</title></header><body><h1>花絮：美韋達怕輸拒賽?</h1><p>據統計係上年全球搵錢最多嘅運動員美韋達（左）怕輸？據講呢位輕中量級拳王原本會同英國拳手艾美簡喺拉斯維加斯打場拳賽，連約都喺上個月簽咗，不過事情突然有變。艾美簡透過佢twitter話比賽已經取消咗，美韋達會改為同阿根廷嘅馬丹達打。艾美簡條氣就好唔順，指馬丹達曾經係佢手下敗將，美韋達改對手係因為怕咗佢。</p></body></html>