<html><header><meta charset="utf-8"><title>人妻Kay新歌被指抽水明哥：咁講唔公平</title></header><body><h1>人妻Kay新歌被指抽水<br>明哥：咁講唔公平</h1><p>謝安琪於7.1前夕推出充滿政治含意嘅新歌《雞蛋與羔羊》，被網民質疑佢係咪抽水。吳彤昨日於維園出發時，就笑言：「我對女性冇幻想，但Kay係我女神，周博賢係我男神。」又謂唔覺得Kay抽水：「佢哋都係盡自己嘅力出嚟講嘢。」同行嘅文恩澄就話：「如果Kay只係普通市民，大家都會支持。我唔覺得係宣傳或抽水，而且唱出來比行出來更有影響。」如果行出來是否更好？文恩澄即謂：「咁當然更好，但相信背後更多原因影響。」<br><br>至於明哥黃耀明同何韻詩於出發遊行時就話：「咁講唔係咁公平，因佢唔係首次唱社會時事嘅歌，大家關心社會有不同方法去做。」阿詩就謂：「此乃非常時期，若有人肯發聲，大家唔應該質疑。我係支持嘅，因為唱一首歌都需要勇氣。」</p><p><br>【7.1上街 學界佔中】YouTube收看蘋果動直播：<br> http://bit.ly/71march  </p></body></html>