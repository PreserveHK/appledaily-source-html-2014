<html><header><meta charset="utf-8"><title>領隊收風：紅軍「大」起西布朗 - 本地職業領隊</title></header><body><h1>領隊收風：紅軍「大」起西布朗 - 本地職業領隊</h1><p>亞運接近尾聲，香港男亞足喺16強輸畀南韓之後，大軍已經返港，本地波亦會回復正常。周四走上斧山道運動場，坐埋一邊靜靜哋同流浪漢領隊平哥睇波，見到光頭喺度捽住部「六仔」，八卦問吓佢搞咩，原來佢睇緊今晚英超賽程；問佢有咩心水，佢話睇嚟睇去都唔明，點解利記表現差成咁，明明成隊波啲人腳都唔錯，但踢嚟硬係唔多順咁。</p><p>「流浪漢」簽新援夠快手</p><p>佢話紅軍中前場入波能力唔錯，罰波有謝四，又有擅於走動嘅史達寧喺聯賽6場入3球，攻擊力真係唔似有問題，但又話今晚英超利物浦（圖）對西布朗可勝又似不穩。我即刻叫佢睇吓西布朗近5場開幾多場「大」，佢即刻如夢初醒咁話，對家都係開「大」多喎，利記又入得波；入球「大」有1.5倍，我話諗多都嘥精神喇，玩個「大」就最實際。<br>流浪漢今日下晝會喺深水埗迎戰少林寺，到時仲有件話題新鬼可以候命。平哥就話總監青訓輝好嘢呀，畀佢諗到搵兩年前踢過志氣隊件土生洋將思希，仲話咁快到咗兼即刻出埋工作證㖭。<br>佢話：「總監一早知道思希單疑似黑工事件，只係有人無依足手續做，今次梗係嗱嗱臨處理；話咁快出好工作證，佢又有香港出世紙，即係香港人，就可以用本地球員身份註冊。搞好晒手續，今日即刻踢得，總監青訓輝真係有計。」<br>本地職業領隊<br>耳聽八方　專收好料</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>