<html><header><meta charset="utf-8"><title>馮仁昭四圍超：徐淑敏生日嘆21萬總統套房 - 馮仁昭</title></header><body><h1>馮仁昭四圍超：徐淑敏生日<br>嘆21萬總統套房 - 馮仁昭</h1><p>女人30一支花，下星期一就30歲牛一嘅徐淑敏（Suki）雖然升呢三女之母，但仍然明艷照人，佢同老公黃浩（Kenny）、二女黃心柔同月生日，一家大事慶祝，全家月初仲去東京旅行，嘆了一晚約21萬港幣嘅半島酒店總統套房。<br>Kenny噚日話本來訂咗半島酒店近1萬港幣嘅豪華大房，但經理為佢哋一家提供房間特別升級服務，Kenny喺電話度話：「Upgrade咗我哋住3千幾呎嘅總統套房，房價成300萬円（約21萬港幣），兩個女成日暱埋爭啲搵唔到。」Suki話30歲好特別，佢噚日喺電話訪問話：「對我嚟講係新一頁，好想有新嘗試，生日願望係keep住靚樣。」</p><p>信用卡冇限額</p><p>Kenny同Suki大前晚喺中環開P狂歡，問Suki收咗乜嘢生日禮物？佢話：「老公一直畀冇限額信用卡我，我買乜都當佢送，但我都有節制，如果呢個月碌多咗，下個月我會碌番少啲。」Kenny大讚老婆夠慳家：「我因為試過被盜用信用卡，所以我見老婆碌咗過6位數字，我會問吓佢，確認佢有買嘢就得。」<br>撰文：馮仁昭</p></body></html>