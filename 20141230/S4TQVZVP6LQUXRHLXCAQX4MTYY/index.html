<html><header><meta charset="utf-8"><title>【壹週刊】聖誕公開拆禮物　木偶哥媾掂友誼港姐</title></header><body><h1>【壹週刊】聖誕公開拆禮物　木偶哥媾掂友誼港姐</h1><p>【壹週刊】被前度鄧穎芝暗寸溝女多過食飯嘅《愛．回家》「木偶哥」林師傑，年初被踢爆跟學生妹玩車震，又同何雁詩、Super Girls成員吳嘉熙傳過緋聞，不過木偶哥次次都唔認，今次又到邊個？<br><br>呢次係木偶哥親口承認，同13年港姐友誼小姐歐陽巧瑩一齊咗。話說當日一班人包括周志文、蔡思貝、莊思明、朱晨麗、翟威廉等一齊開pre聖誔派對，就喺交換禮物時，大家見木偶哥同歐陽巧瑩，近排成日孖住現身，於是有人問佢兩個關係係點，木偶哥就話：「我哋一齊咗。」<br><br>其實六月開始，木偶哥已經被人影過同歐陽巧瑩去曬太陽，唔知今次溝女多過食飯嘅木偶哥，又可以維持幾耐呢？<br><br>iPhone版下載：<br> http://goo.gl/1SDaWF <br><br>Android版下載：<br> http://goo.gl/xfQS8D <br><br>壹週Plus網頁<br> http://nextplus.nextmedia.com/ </p></body></html>