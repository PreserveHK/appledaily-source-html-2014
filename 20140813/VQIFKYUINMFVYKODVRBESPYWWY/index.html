<html><header><meta charset="utf-8"><title>莊思明瘀傷晒不停護陳司翰否認被打</title></header><body><h1>莊思明瘀傷晒不停<br>護陳司翰否認被打</h1><p>莊思明和陳慧琳胞弟陳司翰2011年開始拍拖，三年來經常鬧分手，離合多次。據知兩人早在一個月前，女方要求分手，其間曾發生過衝突，此等事對於二人來說屢見不鮮。</p><p>長達三吋</p><p>今個月1日，莊思明在微博曾上載一張可見長達三吋瘀傷的大髀相，我見猶憐，當時她留言道：「早幾天外景不小心撞傷了…雖然很痛但不要緊，瘀傷會慢慢減退的，痛楚會慢慢消失的，路我還是要繼續走下去！小明，你可以做到的！加油！」<br>昨日有報道指莊思明向同事哭訴被打，不過她為了維護男友陳司翰的形象，要求身邊好友同事對外封口不提。而陳司翰被爆2003年曾向台灣模特兒女友Jacqueline動粗，記者昨日致電莊思明，她說：「其他嘢我就唔回應，唯一回應係報道所講嘅佢傷害我，係唔存在嘅，係假嘅，之前諗住一路都唔出聲，今次我覺得需要還佢一個公道，保護番我一啲應該保護嘅人。」之後問她跟陳司翰現在的關係，她表示私人事不作回應。<br>莊思明又重申瘀傷是因工受傷，她說：「報道所講嘅損傷，係一次我喺外景，行喺一個攝影師後面，個攝影師突然間轉身，部機就撞咗落我度，即刻腫晒，我喺網上寫得好清楚。」<br></p><p>自稱論盡</p><p>在微博經常見到莊思明周身瘀傷，她解釋：「其實問番我身邊啲同事都知道，我係一個比較容易整親嘅人，因為我比較論盡，本身我貧血，所以有時啲同事都會睇住我，知道我身體特質係咁樣。」<br>及後記者致電陳司翰，他說：「唔回應，唔該晒！」便匆匆掛線。莊思明姐姐莊思敏曾表示知道發生甚麼事，不過致電莊思敏時，她也表示不回應。<br>此外，陳庭欣昨日在金鐘活動上指莊思明是情緒化的人，她相信每對情人也會吵架，她接觸的陳司翰是位幽默男生。<br>採訪：非非、麥萍萍</p></body></html>