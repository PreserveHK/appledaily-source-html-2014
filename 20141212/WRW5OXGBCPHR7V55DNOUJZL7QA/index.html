<html><header><meta charset="utf-8"><title>「感情事唔想同大家分享」蘭子繼續富泰　禁提利承武</title></header><body><h1>「感情事唔想同大家分享」<br>蘭子繼續富泰　禁提利承武</h1><p>陳淑蘭、鄺美雲、方力申及陳志雲等昨日於銅鑼灣出席眼鏡店開幕。早前有報道指蘭子跟緋聞男友利承武已婚，其後卻爆出蘭子死充闊太，實情是利承武與她早已分手，並與張玉珊翻撻。對此昨日手挽Chanel手袋及戴上Chanel頸鏈的蘭子於活動上表示：「我唯一想講嘅係，我已經入行咁多年，其實傳媒點作都冇問題，但今次真係作得太大，我都唔知點回應。」</p><p>安全受威脅</p><p>蘭子表示自己入行多年，未曾被此等報道而觸怒，但她表示今次真的氣得要發律師信：「我兩年前屋企住址被公開過，自始覺得人身安全受威脅，今次佢哋又跟到返屋企。」問到蘭子現時跟利承武的關係？蘭子表示私人事不欲公開回應：「我要尊重番唔係呢行嘅朋友。」現時感情生活？蘭子說：「咁敏感嘅話題我唔答喇，總之𠵱家我好開心，亦都好感恩，知道大家好關心我嘅私人生活，但好抱歉我唔想同大家分享。」蘭子可有因此報道而跟利承武聯絡？她指不想再牽涉到對方的名字：「唔係想劃清界線，但唔想影響到任何一個唔想曝光嘅朋友，我會保護屋企人同所有朋友。」</p><p>跟周焯華（洗米華）太太陳慧玲份熟好友的鄺美雲（Cally），被問到對方近日頻頻於微信圈發文講「小三」一事，Cally說：「周太好好，但佢自己嘅事等佢自己講番，自己唔方便去評論。」但Cally坦言早前到澳門出席活動時，也有見過周太，她說：「啱啱喺澳門活動度見到佢，佢都好開心，keep得好好，公司生意亦都打理得井井有條，但其他事我就唔方便講。」本月24日是Cally的生日，她透露屆時會於家中舉行生日派對，問到會否邀請周太出席？Cally表示屆時會邀約不同好友出席。<br>採訪、攝影：譚倩宜</p></body></html>