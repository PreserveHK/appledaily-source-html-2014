<html><header><meta charset="utf-8"><title>【壹週刊】帶囡囡澳門睇表演吳尊不敵波板糖</title></header><body><h1>【壹週刊】帶囡囡澳門睇表演<br>吳尊不敵波板糖</h1><p>【壹週刊】吳尊日前帶埋囡囡吳欣怡一齊出場，去澳門睇《水舞間》表演，睇完騷仲帶埋佢上台。<br><br>囡囡真係好可愛，叫佢向觀眾打招呼，佢就附送飛吻， 同嗲哋一齊影相，兩人連側頭嘅角度都一模一樣，好得意！佢仲好識講嘢氹爸爸，主持問佢生日願望係咩，欣怡第一時間答：「爸爸！」但之後吳尊問佢要波板糖定 要爸爸，佢竟然話波板糖！受唔住波板糖誘惑嘅欣怡，之後就喺台度錫番爸爸，真係見到都sweet。<br><br>囡囡偷偷哋喺台上攞走蛋糕上面粒朱古力，佢拎住粒朱古力係咁想擺入口，吳尊不停阻止佢，等咗好耐終於落得台，欣怡竟然即刻俾爸爸食先，吳尊成個慈父樣出晒嚟呀！<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>