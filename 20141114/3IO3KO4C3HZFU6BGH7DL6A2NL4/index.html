<html><header><meta charset="utf-8"><title>Niki姊妹濕平齋逛</title></header><body><h1>Niki姊妹濕平齋逛</h1><p>【中環＋銅鑼灣】轉季喇！轉季喇！氣溫逐漸下降，各大品牌嘅秋冬裝都已經出籠，周汶錡同周麗淇（Niki）兩姊妹當然唔會放過入貨機會，近日兩姊妹就分頭行事，Niki同女友人前日殺落中環逛丘淑貞老公沈嘉偉開嘅時裝店I.T，家姐周汶錡日前就主攻銅鑼灣利園商場，但最後兩個都係空手而回，買唔到心頭好。</p><p>當日四點幾，周汶錡同一個男友人喺利園shopping，之後去搞扣減停車費手續，但搞完手續佢又想行多陣，又急急腳走返上樓，原來佢想去一間名店睇皮帶，但左揀右揀最後都係冇買就走人。<br>採訪、攝影：潘冠恩</p><p>【三個粉絲去首爾】<br>追星實錄，即上韓劇讀： http://hk.apple.appledaily.com/kstar  </p></body></html>