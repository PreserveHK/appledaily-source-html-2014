<html><header><meta charset="utf-8"><title>動愛寵：江若琳愛犬無影手爭做狗界葉問</title></header><body><h1>動愛寵：江若琳愛犬無影手<br>爭做狗界葉問</h1><p>江若琳（Elanne）終於公開戀情！日前兩口子更加以情侶裝現身接受本報獨家專訪，其間江若琳與「小男友」旁若無人嬉戲，甜蜜到羨慕死人。誰是幸運兒？其實是江若琳的愛犬冬冬，牠雖然肥嘟嘟，但是訪問當日瘋狂跑跳碰，更使出看家本領「極速無影手」，媲美「我要打十個」的葉問！</p><p>嗲功冧爆主人</p><p>Elanne的小男友叫冬冬，是頭6歲的奶油色松鼠狗，她坦言冬冬挺煩的：「因為佢太嗲，24小時都要人關注佢，要摸住佢，就算我玩緊電話，佢都會用個頭頂你，等你繼續摸住佢。佢好搞笑，鍾意黐人多過同狗狗玩，真係好驚佢有日會跟咗人返屋企。」雖然Elanne口裏說煩，身體卻很誠實，總是就範又呵又抱冬冬，兩小口感情非常好。冬冬當日表演「極速無影手」，只要Elanne發出指令，牠即乖乖連續10多次不停遞起左右手，靈活之餘又搞笑，冬冬絕對有潛質做狗狗界的葉問師傅。</p><p>估零食團團轉</p><p>表演完畢，Elanne與冬冬玩估零食遊戲，雖然牠要靠Elanne提示才成功，但不停圍住三個杯鑽來鑽去，逗得Elanne相當開心。平日忙於工作的她，將照顧冬冬的生活交畀江媽媽負責，江媽媽錫冬冬猶如親子，Elanne說：「平時媽咪好錫佢，成日同佢玩，早排我返咗內地做嘢，媽咪日日WhatsApp冬冬嘅相畀我睇。」她表示冬冬本來還有「哥哥」，但因為年紀太大離世，整家人都心情沉重：「冬冬知道哥哥死咗都唔肯玩同食嘢，其實我都想養多隻狗狗，兩隻喺屋企冇咁悶，不過呢次會選擇領養。」<br>撰文：盧妹<br>場地提供：E Max</p></body></html>