<html><header><meta charset="utf-8"><title>偽文豪又有料爆</title></header><body><h1>偽文豪又有料爆</h1><p>前無綫PA偽文豪所寫的《TVB血淚屎》還有甚麼料爆？即刻去睇睇！</p><p>八婆蜂屈人（暗示陳鍵鋒）</p><p>「人哋話佢唔鍾意女人……有次畀通告八婆蜂時，我見到嗰個女PA嗰組都有通告，咁橫掂都係電話留言，我咪講埋畀佢聽仲有另一組通告囉。原來八婆蜂條友扮冇收到女PA嘅通告，跟住拍嘅時候冇到，監製當然大興問罪之師，八婆蜂就屈女PA話佢畀漏通告，最後要女PA同八婆蜂道歉先完結呢件事。」</p><p>李察豬耳追打PA（暗示方中信）</p><p>坐公司車回程時，聽到導演老屎忽講：「嗰陣仲喺清水灣電視城，未輪到李察豬耳拍，條友飲咗啲酒再喺自己車度瞓覺。到差唔多要埋位，套劇嘅PA走埋去，諗住叫醒佢，唔知個PA寸七七，定係豬耳真係醉咗，總之佢突然間發狂，仲從佢架車衝出嚟，一拳打埋PA度！」</p><p>無晉升機會
</p><p>「前嗰排去保羅老師婚宴，先收到風，當年同我一齊入行嘅PA（做咗7-8年），今日都仲係PA，點解？唔係好多導演去咗HKTV咩？冇理由冇空位剩㗎喎！原來貴司喺出面請人！據講請嗰啲，仲係啲已經冇拍嘢好耐兼且轉咗行嘅人，譬如係的士司機……」</p></body></html>