<html><header><meta charset="utf-8"><title>職場慧眼：論盡梁C9 - 張慧敏</title></header><body><h1>職場慧眼：論盡梁C9 - 張慧敏</h1><p>以下是我一個記者朋友在面書的省人自省，確實省我想省省埋我嗰份，抄出來大家齊齊省：<br>「1. 原來你不知蔡子強是誰，萬分驚訝，彰顯你的無知、對政圈人物的認知度非常狹窄。<br>「2. 你尊重女兒的言論同發表意見的自由，偏偏不尊重學者/ 傳媒發表意見的自由。我諒解的！因你的成長背景/ 習慣，只尊重同聲同氣的意見，明白的！<br>「3. 你女兒自願接受訪問，並非騷擾佢，難道你今天做訪問，是傳媒騷擾？<br>「4. 你話認識你的朋友知你為人，偏偏見最多的女兒就咁講你，到底係同個女少相處佢唔認識你？定係你屋企人個個都太入戲？<br>「5. 既然話家事，做咩公開發相？啊！想畀關心女兒的人知佢冇事。即係咁，如果只係家事，私訊發畀關心的朋友咪得囉？公開發相就係公事啦！是你哋公器私用、抑或傳媒就係你朋友？」<br>你如此擔心蔡先生的學生真係萬民之福；我睇完你女兒的訪問同facebook，何嘗不是很擔心你的女兒呢？<br>今天的你不就是被「傳媒騷擾」下接受訪問，回應點解早前發相的「家事」，強調尊重個女的「言論自由」去話蔡先生文章刻毒，力陳朋友知道自己為人係有嗰句講嗰句，非女兒口中的雙面人！但連個女都話你雙面人，鍾意做公關騷，你都唔反省？」<br>蔡子強是大學講師，是個資深的教育工作者，虎毒尚且不吃兒，見那少女自殘抑鬱還要被迫擺笑臉做公關騷，才會如此痛心，果敢仗義執言。我這個身為人母的，實在亦覺惋惜痛心。<br>禍真的不應及女兒，生在哪家的門口誰當她父母不由她選擇，來自各方面裏外要承認的壓力都非同少可，夠了！她經已夠可憐，請放過她吧！<br><br>張慧敏<br> http://www.facebook.com/HKcareerdoctor </p></body></html>