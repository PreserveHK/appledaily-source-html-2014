<html><header><meta charset="utf-8"><title>林文龍：女兒開心我開心</title></header><body><h1>林文龍：女兒開心我開心</h1><p>林文龍和太太郭可盈有4歲多囡囡林天若（乳名津津），今日父親節，二人日前帶津津到九龍灣室內遊樂場耍樂，提早慶祝父親節，一家三口躺在七彩波波池上晒溫馨，林文龍笑言父親節即是女兒節：「佢話去邊咪去邊，佢話食乜就食乜，佢開心我就開心。」津津為爸爸送上熱吻，兼自爆會準備畫作及彩虹煲呔送爹哋。</p><p>可盈笑指文龍將來必是非常外父，林文龍緊張說：「我喺社會打滾多年，我判斷一個人準則OK，所以佢帶男友畀我過目係好啲。」文龍還自爆愛咬囡囡腳：「就算佢着成日鞋襪，玩到成身汗，佢唔介意俾我咬，我都想一直咬落去。」文龍和可盈不主張父母分忠奸教女，她說：「父母都要愛錫囡囡，囡囡都要孝順父母。」津津乖乖說會愛錫父母。<br>採訪：比華利<br>攝影：陳慧安<br>場地：Play House（MegaBox）</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>