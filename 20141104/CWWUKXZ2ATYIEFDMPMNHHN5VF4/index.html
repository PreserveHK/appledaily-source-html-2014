<html><header><meta charset="utf-8"><title>體壇拾趣：迪祖封王雷斯到賀</title></header><body><h1>體壇拾趣：迪祖封王雷斯到賀</h1><p>巴黎網球大師賽周日進行男單決賽，曾經兩次捧盃嘅1哥迪祖高域（右）對住首次入決賽嘅華奧歷，用咗83分鐘就以直落兩盤6:2、6:3贏波，賽後仲喺效力巴黎聖日耳門嘅巴西中堅大衛雷斯（左）手上接過獎盃㖭。以老竇身份贏咗第1個比賽嘅迪祖累積到職業生涯第600場勝仗，同費達拿嘅積分差距仲拉開到1,310分，個年終1哥位坐咗一大半喇。ATP年終賽下周就開打，迪祖對上兩年都以全勝姿態封王，𠵱家狀態咁好，想輸都幾難。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>