<html><header><meta charset="utf-8"><title>加眉變V煞　猜猜前靚女記者是誰？</title></header><body><h1>加眉變V煞　猜猜前靚女記者是誰？</h1><p>單係睇張惡搞相，諗唔到呢位前靚女記者係邊個呢？佢就係前有線記者張寶華...即係2000年10月，董建華赴北京述職時，張寶華反複追問江澤民是否「欽點」董建華連任香港特別行政區行政長官，江澤民大發雷霆，並公開斥責佢所問嘅問題係「too simple，sometimes naïve.」係喇，就係佢喇。<br><br>噚日張寶華去咗馬場出席愛彼女皇錶活動，著到紅噹噹咁，好明顯係要吸吓財氣啦，又俾佢吸到喎，賺到多少lucky money，仲share埋上facebook fans page，再睇吓佢個profile pic，真係同以前有啲唔同樣，有fans話「濃妝唔太啱你」、「妝over咗」，最搞嘢係竟然有網民貼咗呢幅相做留言，ps到寶華好似電影《V煞》(V for Vendetta)個面具男，仲話：「我玩吓咋」...雖然呢個profile pic都成個幾月前upload，不過睇嚟佢都冇諗住要轉，亦都冇回應呢個留言...<br><br>張寶華以前仲喺有線嘅時候，已經係靚女一名，不過唔知係咪自從做咗寰亞傳媒集團高級副總裁之後，做嘢辛苦咗，冇時間做運動，發福咗少少，面都圓咗，不過唔緊要，豐滿先係福氣嘛！</p></body></html>