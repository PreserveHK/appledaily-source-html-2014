<html><header><meta charset="utf-8"><title>《3D豪情》激戰　鋼條身形點煉？</title></header><body><h1>《3D豪情》激戰　鋼條身形點煉？</h1><p>猶記得杜汶澤去年捧着肥肚腩踩上《亂噏24》，跟黎智英的身形不相伯仲，誰知事隔半年，他再次擔任嘉賓，儼如變了第二個人，肥佬黎甫見到他便說：「我一見你，你成個人唔同咗。」阿澤為了拍攝《3D豪情》，效法張家輝般狂操身形，又聘請了醫生和私人教練，結果皇天不負有心人，成功換來鋼條身形。最妙之處是阿澤如今再吃肥膩食物，都不會「翻脹」，醫生向他解釋在科學角度上，他已變了第二個人，無論體質、循環系統都變了。肥佬黎補充：「係個心理改變，最緊要呢樣嘢。」陳淑莊問他：「係咪心動（減肥）？」肥佬黎答：「有呀。」<br><br>阿澤表示做演員有個過癮地方，就是可以變成另一個人。當年呂良偉拍《跛豪》也增肥來拍，阿澤笑說：「不過我覺得佢拍《跛豪》唔應該增肥，應該打跛對腳！咁就冇人夠你鍊啦！張家輝嚟緊拍《跛豪》，我覺得佢會㗎！」蔡瀾笑說：「唔好害佢啦！」<br><br>拍《跛豪》要打跛腳，咁拍《3D豪情》為咩減肥？星期四晚十一點《亂噏24》澤日講你！<br><br>服裝：ANTEPRIMA</p></body></html>