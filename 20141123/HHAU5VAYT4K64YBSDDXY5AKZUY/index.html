<html><header><meta charset="utf-8"><title>求驗客手記︰廿四孝朗尼為佳仔打側手翻</title></header><body><h1>求驗客手記︰廿四孝朗尼<br>為佳仔打側手翻</h1><p>上星期英格蘭喺友賽贏蘇格蘭3:1，英軍隊長朗尼梅開二度，佢入波後特登打側手翻慶祝。佢上周五喺Instagram解釋，原來佢係聽囝囝話，所以先咁慶祝（圖）。朗尼話：「好多人問我點解打側手翻，其實係佳仔（朗尼大仔）成日都打，佢想我打一次畀佢睇。」佢仲上載咗一條短片，喺英格蘭對斯洛文尼亞賽前，佳仔好興奮，喺球員通道打側手翻（小圖）。我求大俠諗，唔知佳仔有冇機會子承父業呢？如果佳仔第日幫英格蘭比賽入波後又打個側手翻的話，相信會成為一時佳話。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>