<html><header><meta charset="utf-8"><title>求驗客手記：真好腳頭阿蘇入塞即捧盃</title></header><body><h1>求驗客手記：真好腳頭阿蘇入塞即捧盃</h1><p>蘇亞雷斯今季加盟巴塞隆拿，喺上星期先首次正式上陣，話咁快就同球會贏到佢加盟後嘅第1個錦標（圖）？其實並唔係啲咩大賽事，巴塞趁今個星期周中冇波踢，就同愛斯賓奴踢場波，爭逐加泰隆尼亞超級盃。呢場波巴塞冇美斯冇尼馬，正選上陣嘅阿蘇實行喺前線做大佬，不過佢都冇自私爭波入，喺上半場有黃金機會，殺入禁區擺脫埋對手守將都唔自己射門，而係乖巧咁笠傳畀碧基頂入。巴塞之後俾愛斯賓奴逼和，90分鐘踢成1:1下即刻以互射12碼決勝負，嗰陣阿蘇都已退下火線所以冇份射，但隊友冇腳軟以4:2射贏愛奴，捧走錦標。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>