<html><header><meta charset="utf-8"><title>陳爽有餡三個月　升Cup護肚</title></header><body><h1>陳爽有餡三個月　升Cup護肚</h1><p>懷孕三個月的陳爽，昨日身穿粉紅色低胸裝谷胸又露長腿，兼腳踏三吋厚底鬆糕鞋，在尖沙嘴出席「新地百年古董印章珍藏展」活動。她一出場就用披肩遮肚，又下意識用雙手保護，現場司儀問她母親節就到心情如何？陳爽說：「好緊張，第一次做媽咪有好多嘢要學，想盡力做好，好開心，好有滿足感。」她並表示小朋友是男是女都一樣開心，健康就得。</p><p>托胸去洗手間</p><p>陳爽因懷孕而升cup，但她笑言擔心不習慣：「豐滿咗少少，不過夜晚瞓覺唔會戴bra，去廁所會托住嚟行，因為驚下垂。」雖然未見肚，但貼身牛仔褲及短裙已經不合穿，陳爽更呻道：「以前以為大肚婆可以搏命食嘢，不過𠵱家最慘就係唔食得魚生，但係最好彩都係暫時得一、兩次唔舒服，冇勁嘔。」</p><p>自從公佈有喜之後，陳爽謂好多朋友都叮囑自己小心，處處顯示關懷，感覺像有特權，老公平時對自己已經非常之好，現在更加是奉旨指使他。不過她亦懂得體貼做個稱心太太，她說：「佢喺航空公司份工壓力都唔細，首要任務係去搵陪月，本來有一個啱心水嘅，但俾其他孕婦搶先請咗，所以希望大家有好介紹就通知我啦！」<br>採訪：藍文浩<br>攝影：陳順禎</p></body></html>