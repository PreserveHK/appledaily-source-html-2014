<html><header><meta charset="utf-8"><title>女神tea time：信純官定信林哥? - Fifi</title></header><body><h1>女神tea time：<br>信純官定信林哥? - Fifi</h1><p>葉茂林由買賣成衣配額，到今天掌管華資證券大行，一個咁醒目嘅人，每做一個動作，背後一定經過深思熟慮。<br>咁啱佢近來動作多多，先講Magnum（2080），呢一間位於中環嘅夜店，其中一群目標客戶當然係受經濟牽連極深嘅金融界人士，所以生意好壞，多多少少都可成為經濟指標。而家佢突然將Magnum（2080）掟上市，真係唔排除係佢睇淡大市嘅一大訊號。<br>講埋耀才（1428），隻股自上年5月，反覆炒高，以4月底計，至今已累積升84%，近期於高位徘徊咗一輪後，突然公佈折讓18%配股，外人一睇，就會話：高位抽水動機都好明顯吧。不過最估唔到嘅係，今次竟然搵來由「純官」鄭家純揸旗嘅周大福接貨。<br>純官出身同葉茂林好唔同，作為富二代嘅佢，早於25年前嘗試接班，可惜當年純官提出多項「驚典」收購，令新世界差啲陷入財困深淵，最後搞到阿爸彤叔重出江湖。<br>經過多年練歷，純官而家都總算正式接班。周大福近來都亦好積極投資新股，好似中國創意家居（1678）、徽商銀行（3698）、恒實礦業（1370），前兩者上市後暫時表現平平，於招股價水位掙扎，後者更從未上過水面。<br>至於呢鋪跟唔跟買耀才？就睇你揀信純官定係葉茂林啦。</p><p>Fifi<br>本欄逢周二、四刊出</p></body></html>