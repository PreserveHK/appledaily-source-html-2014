<html><header><meta charset="utf-8"><title>趣趣地：拉美拿鉸剪腳超「卓」</title></header><body><h1>趣趣地：<br>拉美拿鉸剪腳超「卓」</h1><p>周四歐霸盃分組賽熱刺5:1大炒卓普利斯，中場拉美拿喺禁區頂鉸剪腳入波，技驚四座。不過今場波表現最出眾嘅球員，點都係個人入3球另加失1球嘅前鋒哈利卡尼。熱刺門將洛里斯攞紅牌被逐，但球隊已用晒3個換人名額，今場大演帽子戲法嘅卡尼主動提出客串，但89分鐘甩手接唔實個波，俾對手破蛋。職業生涯第一次「戴帽」嘅卡尼，賽後喺twitter自嘲係「牛油手」，仲話要練吓守龍技巧喎。<br>而愛華頓同日作客里爾悶和0:0，不過場外嘅「戰況」就好精采。周三晚有成百個當地足球流氓，喺大批拖肥球迷聚集嘅市中心廣場襲擊佢哋，全副武裝嘅防暴警察趕及到場，據講要出動埋催淚彈同橡膠子彈先控制到場面。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>