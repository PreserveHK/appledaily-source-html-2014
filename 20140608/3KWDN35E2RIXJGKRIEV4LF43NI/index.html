<html><header><meta charset="utf-8"><title>中西醫合璧　盼尋生機　抗癌路上等待援手</title></header><body><h1>中西醫合璧　盼尋生機　<br>抗癌路上等待援手</h1><p>【蘋果暖流】<br>不一樣的背景，同一樣的命運！他們同受癌魔折磨，也曾接受西醫治療，部份人因成效不彰而轉看中醫，也有人選擇中西合璧，為尋求生機而傾盡家財。人間有愛，他們繼續堅持走過抗癌路，只因沿途獲眾善長的支持！你願意伸出援手，令他們不致陷於絕望嗎？<br>記者：李錦欣　陳潔儀</p><p>「陪仔女同孫多一陣」</p><p>個案一：德平叔（59歲）　<br>末期肺癌　<br>捐款編號：C3106<br><br>「好多謝咁多位善長仁翁一直幫我，我喺兩年前轉睇中醫，真係幾見效，行得走得食得瞓得，雖然有時都會痛同氣喘，但都比以前食標靶藥嘅時候好好多。舊年見到阿女結婚生小朋友，好開心，我知道自己個病未必可以好番，但非常希望睇中醫可以延長我嘅生命，令我可以陪對仔女同個孫多一陣，最好就見埋阿仔結婚就無憾喇！我一定唔會放棄，盡量令自己開心啲，又勤力啲做運動，相信咁會對個病有幫助。」</p><p>「唔想一世拎住便袋」</p><p>個案二：玻叔（61歲）<br>第三期直腸癌　<br>捐款編號：C3469<br><br>「我曾經因為醉酒駕駛坐咗幾年監，服刑期間老婆仔女離開咗我，之後仲知道自己有腸癌，應該係後生做中港司機食無定時搞到咁。出返嚟之後我乜都冇晒，都唔好意思再搵返太太佢哋，我知道佢哋生活得好就可以啦。之前醫生有叫過我做外科手術，但做咗之後要一世拎住個便袋出街，我真係接受唔到。𠵱家我接受緊傳統化療藥，之前睇咗一排中醫效果都幾好，希望可以繼續睇延續多幾年命啦。」</p><p>「乜都試　當最後希望」</p><p>個案三：朗叔（62歲）<br>末期肝癌　<br>捐款編號：C3506<br><br>「我老婆係菲律賓籍，唔識中文，細女患有兔唇，大仔又患有過度活躍症，一對仔女仲好細個，如果我就咁走咗咁老婆仔女點算？醫生都建議過我做手術切咗個腫瘤，但我有乙型肝炎，風險好高，有超過五成機會引致肝衰竭，我唔敢博，所以朋友介紹我轉睇中醫，𠵱家惟有乜嘢都試吓，當係最後嘅希望。好多謝咁多善長呢幾個月都捐錢畀我，令我可以去睇中醫！」</p><p>「晚晚失眠　臨老淒涼」</p><p>個案四：姚婆婆（66歲）<br>末期腎透明細胞癌　<br>捐款編號：C3519<br><br>「我同老公一直都只拎生果金，唔想靠綜援，覺得好失禮，平時慳啲用、夠使就得，買廿幾蚊餸都可食三餐。後生時我好勤力做嘢，湊大四個仔女，𠵱家佢哋個個結晒婚生晒仔女，第六個孫都就嚟出世。仔女每個月搵萬幾蚊，仲要養起自己頭家，點會有錢畀我醫病？唉，𠵱家晚晚失眠又失禁，要用尿片，好唔想畀隔籬鄰舍知道自己臨老咁淒涼，生不如死，我只係希望可以睇中醫，醫番好個病，唔使咁辛苦。」<br><br><br>網上捐款： http://charity.appledaily.com.hk/donate  </p><p>蘋果日報慈善基金<br>電話：29908688<br>傳真：37112468<br>電郵：mailto:charity@adfund.org.hk<br>網址： http://charity.appledaily.com.hk <br>蘋果基金facebook 專頁： http://goo.gl/eYKB89 <br><br>蘋果基金收捐款戶口<br>恒生銀行：368-006565-001<br>滙豐銀行：580-198836-001<br>中國銀行：012-898-00067655<br>渣打銀行：447-0-667059-3<br><br>蘋果日報慈善基金乃根據《稅務條例》第88條獲豁免繳稅的慈善機構</p><p>【壹錘定音】星期一至五，早上8點開咪！<br> http://hammerout.hk <br><br>立即更新《蘋果動新聞》app<br> https://bitly.com/AppleDailyiOSApp <br> https://bitly.com/appledailyandroidapp  </p><p><div><a target="_blank" href="http://hk.charity.nextmedia.com/site/index.php?fuseaction=site.donate&amp;case=case_byid&amp;case_byid=C3106">網上捐款</a><a target="_blank" href="http://hk.charity.nextmedia.com/site/index.php?fuseaction=site.donationTx&amp;imact=true&amp;case=case_byid&amp;case_byid=C3106">捐款記錄</a></div></p></body></html>