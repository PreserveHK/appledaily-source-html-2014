<html><header><meta charset="utf-8"><title>【壹週刊】林峯同成班女酒局千語BB跟實監場</title></header><body><h1>【壹週刊】林峯同成班女酒局<br>千語BB跟實監場</h1><p>【壹週刊】佘詩曼回歸無綫頭炮《使徒行者》終於拍完，上星期佢仲同林峯、三哥苗僑偉夾份請食飯，習慣做跟得女友嘅千語BB當然死跟啦！ 呢晚其實仲有劇中一班演員好似梁烈唯、陳敏之同江美儀都有到場。原本林峯先落樓同傳媒訪問及招呼埋班fans，見到所有人走晒後佢就立即call女友千語 BB到場。<br>食咗四粒鐘後，跟住有人提議去劈酒，千語BB一聽去飲酒，梗驚啦！因為同場有唔少女藝人，有啲仲同男友傳過緋聞，幾夜都好一於跟埋男友去。<br>不過好彩見到男友成晚一直都保持清醒，監場監一半，開始有啲攰嘅千千語BB就安心先走，走嗰陣時又落毛毛雨，林峯一手擔遮一手搭住女友膊頭，護送女友上車先返餐廳繼續，成班人玩到凌晨先散。<br><br>iPhone App免費下載： http://bit.ly/nextplus_iphone <br>Android App免費下載： http://bit.ly/nextplus_android  </p></body></html>