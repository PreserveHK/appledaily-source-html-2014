<html><header><meta charset="utf-8"><title>Eric Kwok飛甩老婆俾女圍</title></header><body><h1>Eric Kwok飛甩老婆俾女圍</h1><p>Eric Kwok（郭偉亮）曾經着住《鐵甲奇俠》（Iron Man）套盔甲扮羅拔唐尼（Robert Downey Jr.），似模似樣，多得羅拔唐尼及《鐵甲奇俠》帶挈，可以拍廣告開演唱會。已經7年無拍MV的Eric，前晚在銅鑼灣為歌曲《Iron Man》拍攝MV，今次就收起盔甲，做官仔骨骨兼被30位性感女包圍的東尼史達，好威好艷福。<br>他事前下達命令禁太太Grace（葉佩雯）到場探班，果然有原因，Eric笑說：「期待咗成個禮拜，難得拎正牌，感覺青春返咗嚟一陣，之後會好好向老婆補償。驚佢喺度我唔夠放，我諗佢第時終有機會可以報仇，咁多個女仔，老婆都有幫手搵，其實佢好開通。」<br>採訪、攝影：藍文浩</p></body></html>