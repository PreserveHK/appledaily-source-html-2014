<html><header><meta charset="utf-8"><title>兩度大出洋相　反而更受歡迎</title></header><body><h1>兩度大出洋相　反而更受歡迎</h1><p>周三晚(15日)沙田上演八場泥地夜馬，只有兩位騎師座騎卜滿，就是韋達及羅理雅，韋達是老香港兼人脈廣，騎足八場很正常，但羅理雅初來香港不久，表現亦非太佳，仍有如此多支持，實在令人有點意外，雖然他是三屆澳洲悉尼冠軍騎師，但此子在剛周日連場出洋相，先是第八場騎「共創美夢」，直路從外叠發力，控制不了座騎內閃，令內側幾駒要勒避，打茅波贏馬被罰稍後停賽，發揮有好大瑕疵勝之不武。<br>之後於第九場騎「勁酒王」，馬鞍沒有滑移情況下，則控制不了座騎外閃，座騎突然大波勾，將外側之次熱門實力馬「超凡夢想」帶至最外欄遠離馬群，搞到「超凡夢想」慘敗，「勁酒王」就被小組抽秤，至少連續三次於轉彎途程上試閘及格，才可再次出賽，馬兒日後若再有類似問題，更可能被董事局建議強制退役，相反「勁酒王」之前由雷神騎，就完全冇咁嘅問題。<br>不過無論如何，今次羅理雅八匹座騎中，「辣手先鋒」、「勁開心」、「行政指令」及「如你所願」，都係有實力有狀態嘅機會馬，除非羅理雅又控制唔到座騎閃出閃入，否則要增添進賬應唔太難。</p></body></html>