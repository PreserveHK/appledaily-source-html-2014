<html><header><meta charset="utf-8"><title>巿民撐罷課：「去飲」預埋我</title></header><body><h1>巿民撐罷課：「去飲」預埋我</h1><p>【本報訊】不合作運動第二波正式展開，不少巿民昨日到中文大學聲援，當中不乏決定下一步「去飲」或「觀禮」的「準賓客」。有巿民指人大落閘後，再無溫和的方式表達訴求，除了表明「去飲預埋我」之外，更希望社會上有智慧的人可帶領群眾進行更激烈的抗爭行動，希望下一代不用走自己走過的路。<br>余先生在香港出生，50多歲的他，自言從來對政治冷感，兩年前國教一役才突然驚醒，「年輕人（罷課）有見地，我自己預咗去佔中，因為𠵱家已經冇一個可以溫和表達嘅方式，我仲希望啲有智慧嘅人，可以領導我哋做啲更激進嘅嘢去爭取」。<br>任職室內裝修工程的余先生，孫兒三歲，「後生嗰陣我乜都唔理，釣魚台、五四運動嗰啲我都唔知，可能殖民地教育太好，又掛住搵食，所以冇醒覺，你問我𠵱家爭取到（普選）對我有乜好處，但我哋唔行出嚟，下一代就行唔到出嚟，我唔想個孫行我哋行緊嘅路」。<br></p><p>佔中二子現身受歡迎
</p><p>曾打政府工的陳先生已退休，對爛普選方案極憤怒，「要攞提委會過半數，政治光譜肯定差唔多，肯定冇真正選擇」。有指罷課、佔中無用，他指「讀過書嘅人都唔會講出咁荒謬言論」，「𠵱家係知其不可為而為之」。他支持佔中，但憂身體未必能在前線抗命，會在場邊支援。<br>理工大學李姓教職員也現身中大，扣上黃絲帶支持罷課。她坦言不相信短期內有真普選，但今次學運對年輕人以至整個社會都非常重要，「畀佢哋體會自主嘅重要，人都係咁成長，自己有say」。她說還未決定10.1「去飲」是否會坐低等被捕，但會一直用自己的方式，支持港人爭取真普選。<br>佔中發起人戴耀廷及陳健民昨日均有現身百萬大道，兩人穿了黑衣撐罷課，但只在旁邊的花槽附近默默聲援，其間被不少大學生認出，紛紛被要求做簡短訪問或合照。</p><p>【動LIVE】萬人罷課　蘋果全程直播：<br>和平佔中： http://occupycentral.appledaily.com <br>YouTube： http://bit.ly/occupycentral  </p></body></html>