<html><header><meta charset="utf-8"><title>一三一四 - 陳也</title></header><body><h1>一三一四 - 陳也</h1><p>遊行新聞裏頭，有自稱反對赤化的團體。在我們熟悉的國際新聞中，赤幾乎是赤柬的代表。日本赤軍也曾經名聲轟動，這兩個赤，今天沒落到冇人提。80和90後的遊行人士反赤，不會是這兩赤。<br>老老實實，用今日大陸那一套，河水干犯井水的角度來看，以赤化形容，唔三唔四，非常離題。大陸窮得只剩錢的日子過去了，深圳居民來香港購物，是因為到香港掃貨使人幣，划算好多。而曾經讓所有寡佬憧憬的「赤地之戀」，在今日殘酷的兌換率下，養一個小老婆已肉赤，養小三？割肉都唔掂！赤佢條命！<br>赤，唔係好嘢，收到。但1314在廣東話裏打滾，從來都是不吉利的「一生一死」！譚惠珠唔敢得罪要漏夜打電話澄清的地產大財團，也不敢碰！豪宅不論呎數、有冇發水，一律從12樓跳到15是業主的共識的今天，邊喊反赤邊跟愛侶相擁倒數念茲在茲說一生一世的90後，是不配講赤化的。「赤化」表表者路姆西，香港宜家修訂，港版叫路福西。除了正月初三的赤口，香港人壓根兒沒有赤的疑惑。13不是一生，是不祥。</p></body></html>