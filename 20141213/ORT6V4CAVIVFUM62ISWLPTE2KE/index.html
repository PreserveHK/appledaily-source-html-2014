<html><header><meta charset="utf-8"><title>足動神經：阿仙奴6鋒候命　年尾佳選 - 波神</title></header><body><h1>足動神經：<br>阿仙奴6鋒候命　年尾佳選 - 波神</h1><p>阿仙奴（圖）聯賽當黑，幸傷兵潮漸減退，博熱門，最睇重攻兵充足，6前鋒備用，反底理由充份，年尾快車期可列作短線追捧對象；今天當首關，英超尾場勢擒排名緊貼其後的紐卡素，博「讓球主客和」[-1]，串射中部打吡受讓西布朗的阿士東維拉。<br>近期，僅排第6的阿仙奴又成球迷及傳媒圍插對象，不過雲格從來笑罵由人，年年三三四四心滿意足。不過，據英傳媒統計，原來完成今季頭15戰聯賽，對比上季同期，這支北倫敦大會竟然少12分之多，即欠上季4W，是英超退步最多球隊；季初未有補入中後場好手，雲老又是太固執，且看能否在年尾前回升前4，畀人鬧少兩句。<br>阿仙奴今夜迎紐卡素，之後鬥利物浦（客）、昆士柏（主）、韋斯咸（客）及修咸頓（客），對手實力未算太強，從周中讓正選3大前鋒休息，後備3箭包括份量十足的普多斯基出征土耳其，可見前線人腳充裕；追分要緊，肯齊出雙箭頭基奧特、韋碧克，配難得周中有休息的阿歷斯山齊士，以攻為守，可補中堅荒不足。僅得失球差落後阿仙奴的紐記防線亦差，有中堅史提芬泰萊停賽，又要續出3號門將積安域，作客要守也難。<br>兵工廠被史篤城高波剋死不意外，但今戰對手是法甲幫的紐卡素，過去5戰交手，阿仙奴全勝，格食格味濃。紐卡素上仗主場破車仔金身，幸運居多，如非對手夏薩特先中柱，紐卡素不會即有快攻將比數拉開至2:0。除防線陣容不整，中場重將穆沙施素高亦要停賽，且看從未在聯賽入過阿仙奴波的箭頭柏比斯施斯，會否如上仗神奇入兩球？筆者不信，波膽攻3:0及3:1。</p><p>賓迪基冒勇要發「維」</p><p>今天冷選，取維拉受讓下盤，或進取博和西布朗。1年前，筆者到英國原定10天睇7場波之英國行，就只是未能臨場購得這場中部打吡的門票。上季同期西布朗狀態不差，也讓不起，終被對手逼和2:2，目前排尾5兼射手比拉希奴全面啞火，近6戰交白卷，主帥阿倫艾雲地位不穩了；相反兩連勝的維拉，受讓醒神，近4戰讓球盤全令捧場客獲利，單是一個重拾勇態的比利時箭頭賓迪基，也夠西布朗頭痛了。<br>文：波神</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>