<html><header><meta charset="utf-8"><title>Eason送花讚Sammi好聽</title></header><body><h1>Eason送花讚Sammi好聽</h1><p>鄭秀文（Sammi）前晚請來陳奕迅（Eason）擔任演唱會嘉賓，Eason一身粉紅裝束拿着鮮花出場，全場即時哄動，他送花給Sammi時說：「我今日專登去花店買，我覺得好襯你，我一直喺台下聽你唱歌，真係好好聽。」Sammi在台上大爆兩年前曾領教「吹神」威力，Sammi笑說：「凌晨4點，我已經瞓咗覺，佢同我分享唱歌心得，仲指導我唱歌話可以咁咁咁，講咗成粒鐘。」Eason即自爆其實當日他再打給許志安，也講了一個鐘！</p><p>另外，Sammi說在酒店總統套房發現個磅，叫觀眾估她有多重，台下觀眾大叫不同磅數，Sammi終於揭曉：「99磅，你哋話我可以為一個演唱會去到幾盡呢！」 <br>撰文：小米</p></body></html>