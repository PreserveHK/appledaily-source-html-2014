<html><header><meta charset="utf-8"><title>隔牆有耳：嫻姐　鍾國斌　齊齊做model - 李八方</title></header><body><h1>隔牆有耳：嫻姐　鍾國斌　齊齊做model - 李八方</h1><p>工聯會陳婉嫻為咗力撐佢個baby九龍東，今日準備變身「我要做model」，着上設計學生幫佢做嘅衫行catwalk，不過重點係佢仲拉埋自由黨新任主席鍾國斌，以及自由黨榮譽主席田北俊落水。呢個組合頗有復仇者聯盟嘅味道喎。據聞個活動一早就約實咗鍾、田二人，當時田少都未被搣柴。鍾國斌就話佢係紡織界議員，當然要撐設計學生啦，至於田少呢，其實同嫻姐好friend㗎，當然會畀面嫻姐啦。除咗嫻姐要做model外，鍾國斌都會粉墨登場，但田少就唔制，八方問過點解，佢笑笑口話留番畀主席啦，主席身形咁好喎。<br>同場仲有勞工及福利局局長張建宗，不過佢唔投入，兩個黨都有人表演，佢就齋坐喺台下面睇，但唔怪得嘅，佢花名叫「小肥張」嘛。</p></body></html>