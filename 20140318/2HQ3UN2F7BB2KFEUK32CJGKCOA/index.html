<html><header><meta charset="utf-8"><title>趁靚老婆林熙蕾坐月楊晨左擁右抱</title></header><body><h1>趁靚老婆林熙蕾坐月<br>楊晨左擁右抱</h1><p>上月底喺台灣產下次女嘅性感女神林熙蕾，0依家就喺屋企坐月調理身子，湊B重任就落喺老公楊晨身上，據台灣傳媒報道，林熙蕾坐月期間，楊晨就忙住左擁右抱..........兩個女，而呢位靚媽咪仲拍低老公抱住大女心心，另一手就攬實細女嘅照片，父女情深。<br><br>林熙蕾表示老公已幫細女改咗英文名，叫Mila，小名「蜜蜜」，至於中文名，林熙蕾同老公都想從自己個名為細女命名，有意取名為楊晨熙，不過暫未有定案。由於要顧及大女感受，林熙蕾透露要點樣平衡照顧兩個寶貝女，佢0依家已經返屋企坐月，雖然有請人幫手，但佢向來親力親為照顧兩個女。</p></body></html>