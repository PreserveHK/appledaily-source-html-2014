<html><header><meta charset="utf-8"><title>【壹週刊】1,300呎相連戶　子女左父母右</title></header><body><h1>【壹週刊】1,300呎相連戶　子女左父母右</h1><p>【壹週刊】一家五口住係麗港城呢個千三呎相連單位，最好玩喺右排房間全用嚟做主人房，兩子一女則集中喺另一邊，同一屋簷下每日見到，但同時又擁有各自空間。呢間屋以高貴路線為主，為配合主題，客、飯廳地面全鋪上所羅門米黃雲石。飯桌一邊儲物櫃，中間做咗一系列清鏡趟窗遮擋景觀唔好嘅樓景。客廳窗台亦做咗一排軟墊，因為屋主家人多，有朋友嚟探訪時，又可以多啲地方坐，客廳呢張米色意大利真皮梳化前，放了七千多元嘅意大利透明茶几。<br><br>睡房設計亦見心思，每間子女房都有齊書枱衣櫃，係希望佢哋有自己嘅小天地。而囝囡房呢邊有兩個洗手間，避免爭用洗手間帶來磨擦。當然，全屋重點梗係大到暈嘅主人房啦！係由一間主人房及二間細房打通而成，房內有足夠位置做walk-in closet 同小酒吧，歎到呢！<br><br>iPhone App免費下載：<br> http://bit.ly/nextplus_iphone <br>Android App免費下載：<br> http://bit.ly/nextplus_android <br></p></body></html>