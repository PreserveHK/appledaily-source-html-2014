<html><header><meta charset="utf-8"><title>范太抹黑戴耀廷做法錯誤</title></header><body><h1>范太抹黑戴耀廷做法錯誤</h1><p>【本報訊】身在北京的全國人大常委范徐麗泰昨稱，香港無資格與中央談判，又批評和平佔中發起人戴耀廷做法錯誤，因為立場越硬，中央也亦會企硬。戴耀廷回應指，公民抗命是要發出沒有真普選、政府難以管治的警號。<br>范太昨在北京接受訪問時稱自己是首次批評戴做法錯誤，但其實范太兩個月前才批評佔中百害而無一利。范太稱可以「大膽講句」，中央不會因佔中的不合作運動而改變決定，反而適得其反：「我可以好清楚話畀你聽，好似戴耀廷呢類行為、呢種言論越係多，(人大）常委會嘅決定係越係具體，越係唔會好似佢哋（佔中）希望可以做得到。」</p><p>戴斥本末倒置
</p><p>范太稱，香港只是一個地區，沒有資格同中央談判：「（人大）常委會係全國最高權力機構，冇談判呢件事，同中央係冇談判，有對話有交流。」范太指，以違法手段威逼中央，只會令到中央立場更硬，否則日後只會令到更多違法與威逼中央的行為。<br>范太更指戴耀廷若要做甚麼，應該自己去做，不應叫年輕人作先鋒，指家長會擔心子女參加佔中會有不良影響。戴耀廷澄清從來沒呼籲年輕人參與佔中。<br>戴又反指范太言論本末倒置：「我哋係想向社會發出一個警號，如果冇真普選，香港管治只會越趨嚴重，管治只會變差，不能透過一個有篩選嘅選舉解決到問題，正如有間屋火災，有人見到火警叫『火燭』，但看更話你嗌得好嘈，所以叫你唔好嗌，但即使你能禁止我們唔叫火燭，係咪代表場火唔喺度？你用精力叫人唔好嗌，但點解你唔去救火呢？」</p></body></html>