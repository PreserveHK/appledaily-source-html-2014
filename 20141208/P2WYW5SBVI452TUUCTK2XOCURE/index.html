<html><header><meta charset="utf-8"><title>求驗客手記：C朗戴帽助皇馬18連勝</title></header><body><h1>求驗客手記：<br>C朗戴帽助皇馬18連勝</h1><p>皇家馬德里同基斯坦奴朗拿度（C朗）齊齊刷新紀錄。上周六西甲，皇馬喺主場以3:0大勝切爾達續居聯賽榜首，而皇馬將球會最長連勝紀錄增加到18場；C朗包辦今場波全部3球，將佢自己保持嘅西甲最多大演帽子戲法次數增加至23次（見附表），而佢喺西甲嘅累積入球亦到達咗200球嘅里程碑嘞。</p><p>23次中三元創紀錄</p><p>C朗先後喺36、65同埋81分鐘建功，令佢喺今季場場西甲主場比賽都有波入，佢喺09年加盟皇馬，到𠵱家只係上陣咗178場聯賽，就已經攻入咗200球，單計今季13場西甲入23球，入球率真係高到嚇死人。不過，C朗要挑戰美斯嘅西甲累積入球紀錄仲有六十幾球距離，不過皇馬只要喺聽晚嘅歐聯贏咗盧多格德斯，就可以超越巴塞，刷新西班牙球會最長嘅連勝紀錄。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>