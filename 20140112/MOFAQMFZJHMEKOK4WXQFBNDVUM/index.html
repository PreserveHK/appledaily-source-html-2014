<html><header><meta charset="utf-8"><title>英超攻略：曼城上盤捕殘鵲 - 何西</title></header><body><h1>英超攻略：曼城上盤捕殘鵲 - 何西</h1><p>幾近殺入英聯盃決賽的曼城，周日轉戰英超，作客面對3連敗兼殘陣的「喜鵲」紐卡素；曼城已改善客場戰績，加上一對箭頭尼格度及迪斯高均勇，讓得起半/一，重心取「上盤」，冷敲「讓球主客和」「和局」。（球賽編號：星期日10；now621台今日10:05pm直播）<br>曼城上周中英聯盃準決賽首回合狂勝韋斯咸6球，基本上等同晉身決賽。球隊擁英超最厚雄兵力，但目前仍未能排名榜首，與季初作客戰績不穩有關，不過近期「藍月亮」客場已有改善，聯賽連勝富咸及史雲斯，並累積7個入球。<br>新科非洲足球先生耶耶托尼雖然剛於英聯盃弄傷足踝，下半場退下火線，幸可趕及在今仗復出。阿古路則剛復操，料不會勉強上陣。幸好一對前鋒尼格度及迪斯高均處勇態，尼格度更在上仗連中三元，而中場大腦大衛施華於上仗也不用打足全場，為未來頻密賽期以戰養戰。<br></p><p>紐卡素近3仗輸晒
</p><p>紐卡素一度成為今季英超爭前4黑馬，但踏入聖誕新年快車期後，連同盃賽已經3連敗。主隊也有好消息，自上仗英足盃被卡迪夫城淘汰後，有逾一星期休息，讓喜鵲回氣，不過他們仍面對傷停問題，雖然門將告魯爾、中場卡比耶等均復操有望上陣，但右閘迪保治仍停賽，長期傷兵高洛仙尼及賴恩泰萊亦未能披甲。無疑紐卡素今季在聖占士球場曾令不少強隊吃苦頭，包括擊敗車仔及賽和利物浦，但對曼城往績卻吃虧，首循環作客吞4蛋，上季聯賽主場亦輸1:3，受讓半/一也捧唔過。文：牽牛</p><p><br>足本收睇《亂噏24》x卓韻芝；跟住有錢國偉陪你夜蒲！<br>周一至周五《亂噏24》約定你： http://bit.ly/appletalk24  </p></body></html>