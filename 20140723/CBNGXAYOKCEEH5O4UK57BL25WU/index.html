<html><header><meta charset="utf-8"><title>街坊讚「高佬民」有情有義</title></header><body><h1>街坊讚「高佬民」有情有義</h1><p>【本報訊】觀塘和樂邨兄殺弟命案，39歲的兇手阿民，多年來受到街坊稱許，指他對弟弟阿榮有情有義，本身慳錢顧家的他，不但要侍奉母親，還要照顧長期失業的弟弟，幫他清還賭債，可是阿榮不生性，竟視胞兄如仇人，稍逆其意便對兄長拳腳相向。</p><p>多次替胞弟還賭債</p><p>身高六呎的阿民高高瘦瘦，花名叫「高佬民」，未婚。父親生前在香港殯儀館當工頭，10多年前，阿民在父親安排下亦在香港殯儀館打工，月入兩萬多元。阿民知慳識儉，略有積蓄。一名工友盛讚阿民好仔：「做殯儀呢行，好多人都爛賭好嫖，但佢對呢啲嘢完全冇興趣。」據悉，阿民唯一嗜好是養雀，精心打理的雀鳥漂漂亮亮，竟能賣得高價，他樂此不疲。<br>他稱，阿民早前借了10多萬元積蓄給一名老友救急，但半年前，阿民因與殯儀館寫字樓職員爭執，遭公司解僱，現於地盤打工：「佢份人冇乜點，係有時比較衝動。」<br>據知情者向記者稱，阿民是個孝順仔，父親死後遺下10萬元，他全數交給母親，自己分毫不取。雖然弟弟阿榮好食懶飛，但他始終對弟弟不離不棄，多次替他償還賭債，想不到今次成為殺弟兇手。</p></body></html>