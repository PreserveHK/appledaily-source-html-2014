<html><header><meta charset="utf-8"><title>馮仁昭四圍超：周柏豪扯旗驚墮崖 - 馮仁昭</title></header><body><h1>馮仁昭四圍超：周柏豪扯旗驚墮崖 - 馮仁昭</h1><p>有「大文豪」之稱嘅周柏豪，今次為咗新專輯《同行》想帶出召集嘅感覺，走咗去飛鵝山山頂拍攝。有同事仲笑柏豪「上飛鵝山扯旗影封面」。拍攝當日天氣突然轉冷，柏豪又病，佢企喺懸崖揮旗嗰陣搖搖欲墜，不過柏豪堅持頂硬上：「如果我真係跌咗落懸崖，你哋可以用手機程式搵我個電話，就可以搵到我！」<br>撰文：馮仁昭</p></body></html>