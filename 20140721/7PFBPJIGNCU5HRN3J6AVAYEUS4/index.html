<html><header><meta charset="utf-8"><title>馮仁昭四圍超：低胸短裙配生蠔Cammi酒店瘟仔 - 馮仁昭</title></header><body><h1>馮仁昭四圍超：低胸短裙配生蠔<br>Cammi酒店瘟仔 - 馮仁昭</h1><p>謝芷蕙（Cammi BB）因為2011年同陳冠希嘅咀嘴相，唔知點解外洩而成為傳媒焦點，不過隨住陳冠希已有台灣女朋友，Cammi BB又公開咗有個富二代男友，佢哋嘅關係可以話已經終極完蛋喇。Cammi BB前晚好開心咁上載佢同男友開心食生蠔相片喺社交網站，憑窗外夜景睇嚟，佢同男友並唔喺香港，有網民就好眼利，一眼就睇得出佢喺廣州嘅四季酒店，面對廣州塔嘆生蠔。</p><p>影相手放大髀</p><p>Cammi BB噚日再上載多幾張新相，包括佢喺廣州「生蠔之夜」嘅戰鬥look相片，相入面Cammi BB戴晒大眼仔，着低胸裝加超短裙，挺胸企喺窗邊影相，而另一張就係佢同男友二人坐單邊嘅合照，佢仲好sweet咁將手放喺男友大髀。結果兩個人總共食咗打半生蠔，男友食到咁補，Cammi BB真係要小心啲喎！</p><p>而Cammi BB早前受訪已自爆富二代男友底蘊，話男方今年21歲，𠵱家跟屋企人做服裝生意，拍咗拖大約一年，當時BB仲大晒幸福，話男友好錫佢，仲即刻展示男友送畀佢嘅鑽石鏈㖭！<br>撰文：馮仁昭</p></body></html>