<html><header><meta charset="utf-8"><title>梁乃鵬責志雲寫序</title></header><body><h1>梁乃鵬責志雲寫序</h1><p>對於遭前無綫PA偽文豪出書數臭，昨晚播出的無綫維穩節目《東張西望》，只以「最近有位TVB前助理編導，出書講述當年做PA的遭遇」而帶出事件，接着播出行政主席梁乃鵬前晚活動上的回應，他將矛頭直指陳志雲。<br>梁乃鵬說：「我唔知點解陳志雲先生會替一個佢完全唔熟悉嘅人作序，你知作序一定要對作者有認識，亦要對作品有認同，如果根據報紙報道，只係朋友託佢，而佢未睇過本書，我覺得做法有啲商榷。」他又說：「呢位PA同事根據報道工作咗7個月，一定唔可以代表TVB所有PA嘅工作生涯，否則唔會咁多人到今日喺TVB工作幾十年，有啲仲變咗知名導演，你睇杜琪峯、王家衛，你睇吓幾多人尊重佢？」<br>與此同時，節目又安排一名任職4年的PA、助理總經理區偉林、監製李添勝和陳耀全唱好PA生涯，區偉林說：「好似做拎機、場務嘅人，對晉升成PA係個夢想。有啲人覺得一日十個鐘就夠，呢啲人慢慢會流失做唔到PA。」李添勝亦說：「PA工作繁複，但前途好，公司會畀機會佢做導演，高級導演、監製、經理，一路做上去冇問題。」<br>偽文豪昨晚知《東張西望》反擊，他即在fb留言：「我聽人講，今日《東張西望》幫我本書做勢喎，係唔係有啲咁嘅事呀？所以話世上只有TVB好。」<br>撰文：張曦彤</p></body></html>