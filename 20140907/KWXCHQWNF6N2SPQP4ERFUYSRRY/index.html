<html><header><meta charset="utf-8"><title>趣BLOGBLOG：靚女難呃like的秘密 - 股榮</title></header><body><h1>趣BLOGBLOG：靚女難呃like的秘密 - 股榮</h1><p>《蘋果日報》財經版逢交易日，底版不定時出現一張美女圖片，欄目叫《中環我至靚》（下稱至靚）。顧名思義，就是攝記在中環鬧市影到最索的靚女。愛美之心，人皆有之，《至靚》過去一年見報120次，平均點擊率2.3萬次，成為財經十大點擊率最高之一的文章/圖片。<br>《至靚》刊登超過三年，由首年點擊率只有數千，躍進至目前超過兩萬，並不意外。但令我感到驚訝的是，在圖片上獲（facebook）like的次數，卻停滯不前。頭一、兩年平均約6、7次，過去一年則只有6.4次，肯定衰過大部份人去旅行打卡呃like數目。<br>Hit rate越高，卻不代表呃like能力越強，統計出十大點擊最高的《至靚》，部份獲like數目只有3至4個。甚至乎點擊最高的那位「至靚」，Hit rates超過6.5萬，獲like只是32個。這位「至靚」model，見報日立即將蘋果《至靚》連結，post落在自己的fb，結果呃了近600個like，連account也爆了。</p><p>主觀感覺容易被質疑</p><p>同一張相，在《蘋果》呃到like的數目，只是自身fb的百分之五。與其說普羅讀者「冇眼光」，或者說美的定義太主觀累事。評價美的標準，說穿了是沒有準則，100個人的眼中，可以看出100種不同的美，因人而異。客觀事實容易畀like，主觀觀感容易被質疑。因為前者你相信只要是正路，就會有一群人支持你的觀點，容易獲得認同。相反，審美的標準太主觀，你認為索爆畀like，但可能被懷疑目光有問題，最終齋睇不評。<br>至於在自身fb獲like「跑贏大市」，關鍵在於你已認同有關人士的觀點與角度，所以先like佢，因此只要佢有gimmicks的相和事，很容易獲大部份人認同。<br>《至靚》今年曾影過明星劉嘉玲、梁詠琪甚至是高登女神謝安琪，hit rates並非最高，獲like亦只有一隻手掌數得晒，換轉是她們自己post上個人fb，反應肯定是兩回事。<br>早前有位財演問路，指如何能令專欄內容獲更多人注目，呃到更多like。財演吐苦水話：「近排貼中好多好股，偏偏散戶冇乜反應，係咪要自吹自擂話畀人聽呢？」股榮只好坦白講，「冇錯，近期真係唔錯，但你早排跣人幾鑊呢，即使並非故意，但一啖砂糖一啖屎，要恢復信心仍漫長。」<br>專欄作家推股，客觀事實中往往加上個人感覺，但心態是為己定為私卻最重要，呃like無所謂，但不要呃人。<br><br>股榮<br> http://www.facebook.com/stockwing1 </p></body></html>