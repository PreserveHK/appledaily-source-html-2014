<html><header><meta charset="utf-8"><title>晚安，早唞 - 陳也</title></header><body><h1>晚安，早唞 - 陳也</h1><p>「那夜凌晨，我坐上了旺角開往大埔的紅Van」梁營版，是這樣的：<br>唉，如果那夜凌晨坐上開往北京的370，索性玩失聯玩到尾，唔使家陣半天吊，慘過沉船。營友阿茂自隊半打生啤嘔氣說。<br>冇嘅，港人港地，衰咗，我們不必道歉，你睇馬拉政府一句sorry都唔肯講，有馬拉佬墊底，營友們唔使騰雞。副營長安撫軍心，但他兩條腿在暗顫。<br>有啦！我們隨時反枱抵賴，說當日是愚人節，唔算數！唔認賬！唔存在！三個唔，冇人咬得你入！公開說過「競選政綱是死的、市場是活」的營長秘書得戚地解說，他坐的窗口位忽然被雷劈中，van仔天花板降下冰雹異象。<br>其實，港人港地有寰轉的，轉去邊？唔係大埔stupid，係南沙！做公關的營友為自己的大諗頭亢奮到狂踩油，紅van越過雙白線，改變路向，S形疾駛，直衝西環。在高速公路最後一個exit，悄悄消失。早唞，梁營。</p></body></html>