<html><header><meta charset="utf-8"><title>睇通世盃：法國抵買過阿根廷 - 仙道彬</title></header><body><h1>睇通世盃：法國抵買過阿根廷 - 仙道彬</h1><p>每當巴西人自豪地提起比利，阿根廷人總會以馬勒當拿還擊，為誰是球王稱號爭辯不休。今屆世盃由巴西做東，尼馬也在首戰即連建兩功，大出風頭，一時之間新球王誕生之說不脛而走。阿根廷人自然不甘寂寞，周日由美斯領軍出戰波斯尼亞，這位地上最強巴塞隆拿的主將，定要把握機會證身價。</p><p>阿根廷不乏好手，可是近10年間除奧運外，在國際賽總是成績欠奉。京奧金牌隊中，包括美斯、迪馬利亞、馬斯真蘭奴及阿古路等，都是今屆世盃主力。美斯在對上兩次世盃決賽周中，只能攻入1球，今季更受傷患所困，個人獎項幾乎盡失，也未能帶領巴塞贏得西甲及歐聯，絕對是不及格的球季。<br>據講，尼馬早就向美斯下戰書，希望在世盃決賽會師，一決高下。前有馬勒當拿在86年以一己之力，高舉大力神盃的成就，後有尼馬對球王之名虎視眈眈，今仗對初哥波斯尼亞，美斯踢到嘔也好，最重要是大勝一場，先打口強心針。不過平心而論，法國的上盤比阿軍抵買，在同讓一球/球半，賠率相差不遠下，洪都拉斯的實力總不及波斯尼亞吧。<br>經過兩個賽日，除了見識到巴西莫測天氣，瞬間由晴轉雨，令球員更難適應外，部份強隊如西班牙等輸到1:5真是估不到。或者上屆世盃決賽落敗之仇，真的令洛賓戰意十足。而尹佩斯為荷蘭追平的頭槌，之後與教練雲高爾的擊掌，也令不少曼聯迷憧憬下季會像荷蘭一樣，重現俐落高速打法攻垮對手。或許說得太遠，回歸現實，雲高爾是否要加把勁，先將今仗交出兩個靚助攻的阿積士「盲仔」戴利白蘭特（Daley Blind）羅致旗下？<br>文：仙道彬</p><p>識睇　一定睇蘋果嘅足動世盃：<br> http://worldcup2014.appledaily.com/  </p></body></html>