<html><header><meta charset="utf-8"><title>【壹週刊】比保鏢比排場　李兆基4:0勝李國寶</title></header><body><h1>【壹週刊】比保鏢比排場　李兆基4:0勝李國寶</h1><p>【壹週刊】李兆基同李國寶，一個係地產商，一個係銀行家，都係有錢佬，有錢佬出街排場就好唔同。<br><br>講身家四叔多一大截，所以見佢中環剪頭髮就好大陣仗，四個西裝保鏢護送，喺皇后大道中落車，四保鏢一字排開，有前有後夾住老細。四叔剪頭髮一粒鐘，幾個保鏢都冇鬆懈，甚至高空站崗，由上而下，留意場內任何可疑人物。<br><br>四叔一拖四，而李國寶呢？75歲李國寶除有司機接送外，冇保鏢，連行返去東亞銀行總行，全程一支公，自己搞掂。身家有幾厚？同身邊有幾多個保鏢？絕對掛鈎。<br><br>iPhone版下載： http://goo.gl/1SDaWF <br>Android版下載： http://goo.gl/xfQS8D  </p></body></html>