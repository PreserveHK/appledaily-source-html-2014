<html><header><meta charset="utf-8"><title>歐霸盃攻略：捧狼堡嗒「糖」上榜首 - 牽牛</title></header><body><h1>歐霸盃攻略：捧狼堡嗒「糖」上榜首 - 牽牛</h1><p>歐霸盃周四上演H組榜首大戰，由德甲的禾夫斯堡主場對英超的愛華頓，主隊贏波可提早出線，以球隊擁奧歷、賓特拿等大勇前鋒，可望擊敗殘陣的愛華頓，主W可熱捧。（球賽編號：星期四5；有線61及201台明日2:00am直播）<br>H組出線形勢緊湊，愛華頓以4戰2勝2和累積8分排榜首，「狼堡」以1分之差排次名；狼堡今仗主場出擊，如果順利勝出，不單可反壓「拖肥糖」進佔首位，也可提早出線。<br>狼堡今季氣勢甚盛，德甲排名僅次於拜仁，上仗作客史浩克04以2:3僅敗，才終止了8連勝，今季主場出擊更保不敗，包括上輪分組賽以5:1大勝卡斯洛達。<br>事實上狼堡甚具「英超味」，中場奇雲迪布尼及前鋒賓特拿均曾效英超球隊，而兩人已合共攻入5個歐霸盃入球，加上奧歷、肯特等攻擊好手，主隊入球分佈平均，今仗回師主場，可報首循環以1:4大敗之仇。</p><p>愛華頓傷兵潮加劇</p><p>愛華頓出線形勢較佳，今仗保不敗已足以出線，預期領隊馬天尼斯在戰術上會較保守。拖肥無疑近況亦不俗，自10月初不敵曼聯後，已累積7仗不敗，但客軍傷兵問題嚴重，後衞巴尼斯、前鋒賴史密夫等，加入了巴利、吉遜等傷兵名單之中。<br>拖肥糖本身兵源已非充裕，史密斯高文等主力連拼多場，加上分組賽最後一戰，也僅面對同組實力最弱的卡斯洛達，出線只是時間問題，爭勝決心不及主隊，今仗難保分組賽不敗身。<br>文：牽牛</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>