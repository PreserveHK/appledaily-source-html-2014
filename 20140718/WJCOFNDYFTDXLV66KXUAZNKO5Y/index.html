<html><header><meta charset="utf-8"><title>馮仁昭四圍超：Naomi做小三怕再洩慾照 - 馮仁昭</title></header><body><h1>馮仁昭四圍超：Naomi做小三<br>怕再洩慾照 - 馮仁昭</h1><p>小便𡃁模馮鎵瀠（Naomi）一向言行出位，喜愛夜蒲嘅佢不時出動老蘭獵男。Naomi早排搭上地產男友Patrick，男方正印係佘詩曼好姊妹Georgia，拍拖10年，Naomi矇查查做咗小三，唔怪得佢早前力撐彭順小三Liddy無錯。</p><p>不滿劈腿一拍兩散
</p><p>有報道指今年5月，Naomi喺夜店同情敵Georgia狹路相逢被掌摑一巴，Naomi噚日接受now嘅《娛樂審死官》訪問，佢爆喊話：「當晚我去到酒吧，有女人衝過嚟，仲同二、三十人圍住我張枱，個女人開閃燈照住我塊臉，衝過嚟打我。我同佢（指Patrick）一齊，佢話係single。」近日有Naomi同Patrick咀爆短片流出，Naomi忽話擔心下一波流出慾照：「佢有，我哋兩個都有。」<br>馮仁昭噚日再打畀Naomi，佢話：「件事報咗警，唔想講咁多。」坊間也有傳出Naomi不滿舊愛Patrick劈腿，情傷嘅佢實行一拍兩散，數臭Patrick同Georgia洩心頭之恨。<br>撰文：馮仁昭</p></body></html>