<html><header><meta charset="utf-8"><title>Rosemary母病重留港醫</title></header><body><h1>Rosemary母病重留港醫</h1><p>Rosemary與「警鐘胸」Jessica C.（JC）昨日在中環四季酒店，出席宣傳終極格鬥冠軍活動，二人齊齊擺出打搏擊甫士，JC自言要學拳擊自衞：「男人唔應該要打女人，不過聽到最近有歌手受到家暴，所以應該學技能保護自己。」</p><p>早前Rosemary透露其母親Julie無故失蹤，令她擔憂，她昨日表示：「已同佢通到電話搵到佢，佢身體唔好，全家人都好關心。」Rosemary不願透露母親患甚麼病，不過表示她病情嚴重：「希望佢快點好番，我會祈禱，唔想畀壓力佢，係愛同擔心佢，不過佢選擇獨自一人面對。」提到婚事會否因母親病情在港舉行，她表示：「佢唔可以出埠，佢𠵱家喺香港，有療程要做。」<br>採訪：羅慧敏<br>攝影：陳順禎</p></body></html>