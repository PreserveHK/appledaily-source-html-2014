<html><header><meta charset="utf-8"><title>賭王風趣授御夫術</title></header><body><h1>賭王風趣授御夫術</h1><p>賭王何鴻燊前日年三十，未有現身於澳門新葡京舉行的澳博農曆除夕聯歡晚宴，四太梁安琪代為拜早年，賭王則預先錄製搞笑賀歲短片，鬼馬地祝願生意人、打工仔及學生，最特別是叮囑人妻「馬」實老公說：「做太太嘅，小心老公馬年出去『鬼五馬六』，所以，一定要『馬到實一實』，睇到一啲『蛛絲馬迹』，就要先施『下馬威』，如果等到臨崖才『勒馬』，就太遲喇！」他亦不忘提醒想發新年財的人去他的娛樂場說：「你可以『單人匹馬』獨鬥，或同一班人去『走馬看花』趁熱鬧。但千萬唔好『造馬』，用假金牛去買『碼』！」昨日未見各房進出大宅拜年，而造型師馬天佑在Instagram上載好友、三房女兒何超蓮自拍相，似乎相約過年。<br>撰文：盧妹</p></body></html>