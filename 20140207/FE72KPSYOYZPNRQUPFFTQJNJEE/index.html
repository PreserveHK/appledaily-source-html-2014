<html><header><meta charset="utf-8"><title>汪圓圓捧子丹場</title></header><body><h1>汪圓圓捧子丹場</h1><p>【圓方】汪圓圓去年底嫁入豪門，做咗玩具大王蔡志明嘅新抱，大前晚圓圓好孝心，同老公蔡加讚陪奶奶一齊去圓方睇戲。新年咁多賀歲片，但圓圓話晒係甄子丹嘅姨仔，當然要捧子丹場睇《西遊記之大鬧天宮》。雖然加讚係一家之主，但買飛呢啲小事就由圓圓負責，一家人睇到十點幾散場，加讚拖住老婆出戲院，保鑣就負責叫車接載眾人離開。<br>採訪、攝影：羅德光</p></body></html>