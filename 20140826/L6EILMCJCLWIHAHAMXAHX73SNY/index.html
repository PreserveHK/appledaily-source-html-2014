<html><header><meta charset="utf-8"><title>衞蘭戒煙飲齋啡減磅</title></header><body><h1>衞蘭戒煙飲齋啡減磅</h1><p>衞蘭昨日在山頂杜莎夫人蠟像館為11月尾的紅館個唱舉行記招，穿黑色間條套裝的衞蘭略肥，跟身形纖瘦的蠟像合照，感慨萬分說：「07年嗰時瘦啲，見到07年自己諗起以前有啲感覺。」被問到否心情不佳，她說：「唔係，𠵱家代入演唱會心情，好多嘢要籌備，要記歌詞，我4月26號開始戒煙keep fit。想着衫靚啲，自己有做運動，冇食早餐飲齋啡跑步。目標係減10磅左右，𠵱家係127磅。」<br>衞蘭演唱會的宣傳海報被指加工變瘦，她笑說：「少少囉！上身係自己，件衫係Leon揀，着得瘦咗啲。」不過黎明直指衞蘭肥過電單車，衞蘭說：「無心嘅，可能想提醒我，係推動力。」<br>採訪、攝影：王連連</p></body></html>