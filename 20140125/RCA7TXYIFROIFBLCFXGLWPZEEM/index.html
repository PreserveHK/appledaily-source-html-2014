<html><header><meta charset="utf-8"><title>經驗港媽　囤14罐奶粉過年</title></header><body><h1>經驗港媽　囤14罐奶粉過年</h1><p>【本報訊】有四年儲備奶粉過農曆新年經驗的港媽鄧太，去年11月起已開始為3歲女兒儲備14罐奶粉過年，至今家中仍有10罐。她仍記得前年農曆新年前，到10多間超市及連鎖藥房也撲不到奶粉；限奶令現名存實亡，她早前到萬寧買奶粉也撲個空。<br>鄧太的女兒2010年11月出生後，便開始飲用美贊臣奶粉，2011年第一個農曆新年前已遇到買不到奶粉及藥房抬價的問題。2012年第二個農曆新年，同樣找了10多間藥房及連鎖店也缺貨，「咁啱見到萬寧入貨，先買到四罐」。<br>有了兩年教訓，她2012年3月至9月額外為女兒，預早購買一倍的奶粉，應付去年農曆新年期間所需。果然，2012年10月全城奶粉荒引起家長怒吼，政府去年3月急忙推出限奶令。</p><p>「媽媽會」服務接投訴</p><p>鄧太坦言，雖然現時女兒飲用能恩4號的「大仔奶粉」，該品牌貨源較美贊臣等品牌充裕，但早前「去萬寧買又真係冇貨，所以買吓多啲買吓多啲，就有咁多」。女兒現時未到農曆新年已飲了4罐，家中10罐奶粉足夠她飲用至3月。<br>為應付市面奶粉荒，政府鼓勵家長直接向奶粉商預訂奶粉。消費者委員會總幹事黃鳳嫺昨表示，曾接獲多宗市民投訴，指 「媽媽會」訂購奶粉服務不理想。<br>有家長表明在馬鞍山零售店取貨，卻要前往中環；有家長訂3罐，送貨時只有2罐；亦有奶粉商違反3日內送貨承諾，要一周才送到。</p></body></html>