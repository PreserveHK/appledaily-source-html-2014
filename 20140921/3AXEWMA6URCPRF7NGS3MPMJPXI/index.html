<html><header><meta charset="utf-8"><title>Joan Rivers網上閃現</title></header><body><h1>Joan Rivers網上閃現</h1><p>有「美國夏蕙姨」之稱的名嘴Joan Rivers離世不久，但她的facebook昨日竟然更新，為iPhone 6做宣傳，相當詭異！日前離世的Joan話自己用iPhone從來不會用電話套，因為部電話的設計很靚。不過這個留言過一陣就被移除，相信是Joan死前已經與蘋果傾好會幫手宣傳，網民則指這件事襯晒一向愛開玩笑的Joan。</p><p>至於加拿大小天王Justin Bieber亦唔執輸，日前拎着iPhone 6在社交網站晒命，更留言多謝美國電訊商，又為影相應用程式Shots宣傳，指在iPhone 6上看Shots的相更靚，十分識做。<br>撰文：丁焯敏</p></body></html>