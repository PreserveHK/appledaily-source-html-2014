<html><header><meta charset="utf-8"><title>馮仁昭四圍超：Regen搶先試iPhone 6 - 馮仁昭</title></header><body><h1>馮仁昭四圍超：Regen搶先試iPhone 6 - 馮仁昭</h1><p>全城爭崩頭嘅iPhone6同iPhone6 Plus，噚日《蘋果》率先攞咗部機畀果迷試用，一直係果迷嘅Regen當然唔執輸啦！噚日Regen喺天星碼頭同我哋嘅動主播一齊試機後讚口不絕，仲話用過其他牌子嘅手機，發覺始終係iPhone最user friendly（方便用家），所以一定會買機。<br>馮仁昭問Regen試用完後，最鍾意部新iPhone啲乜嘢，佢話部電話唔單止輕咗同大咗，最重要係佢前置鏡頭進步咗好多，影出嚟嘅相好靚。攞住兩部手機唔願放手嘅Regen笑住話：「我本來想買部大嘅，但係𠵱家大細都想買晒呀！」<br>撰文：馮仁昭</p></body></html>