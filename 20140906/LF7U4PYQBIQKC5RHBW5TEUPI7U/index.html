<html><header><meta charset="utf-8"><title>趣趣地：伊巴薯片賀破百年紀錄</title></header><body><h1>趣趣地：伊巴薯片賀破百年紀錄</h1><p>瑞典喺周四熱身賽主場迎戰愛沙尼亞，喺前鋒伊巴謙莫域（上圖）包辦兩個入球下，以2:0輕鬆贏波。呢場波不單係伊巴第99次代表瑞典上陣，更有意義嘅係佢入埋呢兩球之後，喺國家隊累積入球數目已經達到50球大關，破咗保持咗超過80年嘅紀錄。前國家隊入球紀錄保持者係史雲雷達爾，一共為瑞典入咗49球，當中最後一球已經係1932年攻入嘅。伊巴轟入佢第50個國家隊入球之後，就除咗件波衫，露出早已預備嘅球衣，上面寫住「Ni gjorde det mojligt（你令一切都有可能）」。</p><p>另外，伊巴效力緊嘅巴黎聖日耳門，最近推出咗一系列唔同口味嘅薯片，伊巴做大頭相嘅係鹽味（小圖右一），唔通因為佢夠鹹？</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>