<html><header><meta charset="utf-8"><title>網事力場：吳鎮宇義賣戲服</title></header><body><h1>網事力場：吳鎮宇義賣戲服</h1><p>鐵漢，原來都有柔情嘅一面，「Sam哥」吳鎮宇嘅「吳鎮宇工作室1221」，喺微博公佈Sam哥嘅戲服進行義賣，雖然已經貼咗好多劇照幫手造勢，但係網友嘅反應就麻麻，結果Sam哥留言話：「終於等到了！新浪開倉義賣。」即刻多咗幾百個網友話支持，睇嚟Sam哥嘅號召力認真有料到！</p></body></html>