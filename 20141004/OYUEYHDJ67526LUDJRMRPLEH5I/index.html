<html><header><meta charset="utf-8"><title>英超數據王：史雲斯[半和]冇走雞</title></header><body><h1>英超數據王：<br>史雲斯[半和]冇走雞</h1><p>史雲斯季初氣勢不復再，近3仗得1和2負，上周作客新特蘭接近全場捱打，但勝在防守尚算穩健，能夠守和0:0。今季「天鵝」聯賽6戰中，只曾在作客車路士一役半場失守過1次，最近3仗則半場和局收場。考慮到紐卡素進攻啞火，作客更不敢踢得進取，預計今仗半場和局機會頗大。</p><p>西布朗遇強先腳軟</p><p>西布朗上季作客聯賽排頭4的球隊，4戰1和3負，演出差勁，包括大敗給今仗對手利物浦1:4。縱使紅軍近況低迷，聯賽已3仗不勝，周中歐聯又不敵巴素利，但主場面對遇強即屈的西布朗，相信可望全取3分；尤其西布朗在上季這4仗中均半場落後，今仗半全場[主主]可撐。</p><p>新特蘭「細」得手</p><p>新特蘭近5次英超與史篤城交手，入球都不多於兩球，全數開「細」，而用在這兩支攻擊力不算強、倚賴防守為主的球隊，亦合情合理。來到今季，黑貓與史城繼續入球少得可憐，踢了6輪，均得5個入球，平均入球率不過1球，失球亦不多，故今場交手，入球「細」應非常穩陣。</p><p>識睇，一定係睇足英台【英波Live】：<br> http://soccer.appledaily.com <br> http://bit.ly/engballlive  </p></body></html>